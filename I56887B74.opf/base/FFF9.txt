༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W2DB25429
n/a
ImageGroup:
ISBN:
11 PD36299
9787540933951
Title:
རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་རྣམ་བཤད་ལུང་རིགས་གཏེར་མཛོད།
Irgyas pa'i bstan bcos tshad ma rnam 'grel gyi mnam bshad lung rigs gter
mdzod
Author:
བློ་གྲོས་རྒྱལ་མཚན་
blo gros rgyal mtshan
Ina
gangs ljongs rig gnas gter mdzod, shes bya'i gter bum:4
khreng tu'u
si khron dpe skrun tshogs pa, si khron mi rigs dpe skrun Khang
||2007
Descriptor:
Original Publication:
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
na
na
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



ཤེས་བྱའི་གཏེར་བུམ་n ༤
བསམ་གྱིས་
ཀ ན ར ར ར ར བ ལད་རྒྱུད་ཁོར་
- HP 14
•༧ ཅན་
PACZEKSI
༄༅། །རྒྱས་པའི་བསྟན་བཅོས་ཚད་མ་རྣམ་འགྲེལ་
པཎ་ཆེན་ཤནྟི་པ་བློ་གྲོས་རྒྱལ་མཚན་གྱིས་
མཛད་པ་བཞུགས་སོ། །
སྟོད་ཆ།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



ཤེས་བྱའི་གཏེར་བུམ་༽



༄༅། །རྒྱས་པའི་བསྟན་བཅོས་ཚད་མ་རྣམ་འགྲེལ་
པཎ་ཆེན་ཤནྟི་པ་བློ་གྲོས་རྒྱལ་མཚན་གྱིས་
མཛད་པ་བཞུགས་སོ། །
སྟོད་ཆ།
****
ད༦ *
fན
EXZEK
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
释量论辨析/兴达巴·洛珠坚参著,- 成都:四川
民族出版社,2006.12
(知识宝瓶)
ISBN 978-7-5409 -3395 -1
L释..I. 兴亚,因明-研究
IV. B81-093.51
中国版本图书馆 CIP 数据核字(2006)第163107号
释量论辨析(上下冊)
知识宝瓶之四
兴达巴·洛珠坚参著
出版人:罗勇
策划人;土登尼玛罗勇 央娜西绕桑波嘎玛德勒
责任编辑:央青拉姆
封面设计:扎西 白玛
技术设计:阳 纳
出版发行:四川出版集团 四川民族出版社
地址:成都市三洞桥路12号
印刷:成都蜀通印务有限责任公司
成品尺寸:148mm x210mm
印 张 :48.375
数:924 千
次:2007年1月第一版
次:2007年1月第一次印刷
数:0001 ~ 4000 册
号:ISBN 978-7-5409 -3395 -1
价:65.00 元(上下册)
印字版印印书定



༽
།
སྤྱི
འོ་
ཀྱི་ རྒྱལ་བའི་གསུང་རབ་བརྒལ་བརྟག་དྲི་མེད་ལས། །
གཏན་ལ་འབེབས་བྱེད་རིགས་གཞུང་ཆེན་པོ་འདི། །
བཤད་དང་རྩོད་དང་བསླབ་གསུམ་ཉམས་ལེན་དང༌།
མཁས་པའི་ཚོགས་རྣམས་ཡར་ངོའི་ཟླ་ལྟར་སྤེལ། །



«་དེ་
སྐུ་
་
༄༅། །འཇམ་དཔལ་རྡོ་རྗེའི་སྐུ་འཕྲུལ་འོད་ཟེར་ལས།
ད
བློ་གྲོས་ངོ་མཚར་སྟོད་གི་ཟློས་གར་མཁན། །



༄༅། །སྔོན་འགྲོའི་ཞུ་ཚིག །
དེ་ལ་འདིར། རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་
རྣམས་དང་། ས་དགེ་བཀའ་རྙིང་སོགས་ཀྱི་མཁས་ཤིང་གྲུབ་པ་བརྙེས་པའི་
དམ་པའི་སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་
རྗེས་འབྲང་དང་བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང་།
དེ་དང་རྗེས་སུ་འབྲེལ་བའི་ཐུན་མོང་གི་རིག་གནས་སུམ་རྟགས་སྙན་ངག
མངོན་བརྗོད་སྡེབ་སྦྱོར། སྐར་རྩིས་འབྱུང་རྩིས། སྒྲ་ཚད་བཟོ་གསོ་སོགས་
མདོ་སྔགས་མདོ་སྔགས་རིག་གནས་དང་བཅས་པའི་གཞུང་ལུགས་ཟབ་
ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་འཆད་ཉན་
འགྱུར་གསུམ་དང་། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་
གཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་
འཛིན་སྐྱོང་སྤེལ་བར་མཛད་པའི་བཀའ་དྲིན་བདག་རྐྱེན་ལ་བརྟེན་ནས།
དབུས་གཙང་ཁམས་གསུམ་དུ་བཞུགས་སོ་ཅོག་གི་གླེགས་བམ་ཐམས་ཅད་
གཅིག་ཏུ་སྤུངས་ན་རི་རབ་ལྷུན་པོའི་གཏོས་དང་མཉམ་ཞིང་། ཆོས་ཚན་གྱི་
རྣམ་དབྱེ་ཇི་སྙེད་ཡོད་པ་གྲངས་སུ་བགྲངས་ན་ནམ་མཁའི་གཟའ་སྐར་



ཚོགས་ཀྱང་སྐྱེངས་བར་བྱེད་པ་ཞིག་མཆིས་པ་ཙམ་དུ་མ་ཟད། རྒྱ་བལ་ཧོར་
སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ། །
ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་
ཉིད་འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་
སི་ཕོར་དྷི་དང་། ཧར་ཝིད་ལྟ་བུ་ཡོ་རོབ་དང་། ཨ་རི་སོགས་སུ་གྲགས་ཆེན་
གྱི་སློབ་གྲྭ་ཆེན་མོ་རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པར་མ་
ཚད། བོད་ཀྱི་ཆོས་དང་རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་
མ་ཡང་མི་ཉུང་བ་ཡོད། །
ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་
དེ་གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་
མགོན་ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བེ་རོ་སྐ་ཅོག་ཞང་། །
གནུབས་ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུད་འདེགས་
པའི་ཀ་ཆེན་བཅུ། །ཞེས་དང་། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱད། །
རྙིང་མ་བཀའ་གདམས་ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་
སྦྱོར་དྲུག་བསྙེན་སྒྲུབ་པོ། །ཞེས་གསུངས་པ་ལྟར། ཤེས་བྱའི་གཞུང་
ལུགས་སྣ་ཚོགས་ཀྱི་འགྱུར་ཁྱད་དང་འཆད་ཚུལ་གྱི་དབྱེ་བས་བཤད་རྒྱུད་
འདེགས་པའི་ཀ་ཆེན་བཅུ་དང་། སྒྲུབ་པ་ཉམས་སུ་ལེན་ཚུལ་ལ་བརྒྱུད་



པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་པའི་ཤིང་རྟ་བཅུ་
སྟེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་བཅས་པའི་
གསུང་རབ་རྒྱ་མཚོ་ལྟ་བུ་ཞིག བདག་ཅག་གི་ཡབ་མེས་གོང་མ་རྣམས་ཀྱིས་
གཅེས་པའི་ལུས་སྲོག་ལོངས་སྤྱོད་ཐམས་ཅད་ཕངས་པ་མེད་པར་བཏང་སྟེ།
ཕྱི་རབས་རང་རེའི་བརྒྱུད་འཛིན་རྣམས་ལ་འཕྲལ་ཡུན་ཕན་བདེའི་དཔལ་ལ་
དམིགས་ནས་བཞག་པའི་ནོར་བུ་རིན་པོ་ཆེ་ཡིད་བཞིན་དབང་གི་རྒྱལ་པོ་
མཐའ་ཡས་པ་ཞིག་མཆིས།
དེ་དག་ལས་མང་ཆེ་བ་རིག་གསར་ལོ་བཅུའི་གོད་ཆག་ཆེན་པོ་སོགས་
དུས་ཀྱི་རྒུད་པའི་དབང་གིས་སེམས་མེད་འབྱུང་བཞིའི་འཇིག་པ་དང་།།
སེམས་ལྡན་མི་དང་མི་མིན་གྱི་གནོད་པས་ཉམས་ཉེས་ཆེན་པོར་གྱུར་པ་ནི་རྒྱ་
བོད་ཡོངས་གྲགས་ལྟར་ལགས། །
རིག་གནས་གསར་བརྗེ་མཇུག་སྒྲིལ་བ་དང་ཆབས་ཅིག ཏང་གི་ཡང་
དག་པའི་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ། ཏང་དང་རྒྱལ་ཁབ་ཀྱིས་
འགོ་ཁྲིད་དང་རྩ་འཛུགས་གནང་ནས། དཔེ་རྙིང་འཐོར་བསྡུ་དང་། ལེགས་
སྒྲིག དཔེ་སྐྲུན། སྒྱུར་སྤེལ་སོགས་ཀྱི་སྒོ་ནས་རང་རིགས་ཀྱི་རིག་གནས་
ཉམས་པ་སོར་ཆུད་དང་། མི་ཉམས་གོང་འཕེལ་གྱི་བྱ་བར་སོ་སོའི་འཁོས་
བསྟུན་གྱི་སྲི་ཞུ་སྒྲུབ་པའི་སྐལ་བ་བཟང་པོའི་དཔལ་ལ་ལོངས་སུ་སྤྱད་དུ་



ཡོད་པའི་སྐབས་འདིར། རང་རེའི་ཡབ་མེས་རྣམས་ཀྱིས་བཞག་པའི་ཕ་ནོར་
མང་པོ་ཞིག་ད་དུང་ཡང་ངེད་ཅག་གི་བསོད་ནམས་ཀྱི་བགོ་སྐལ་དུ་ལྷག་ཡོད་
པ་རྣམས་ལ་གཅེས་སྤྲས་ཆེན་པོས་སྲུང་སྐྱོབ་དང་དར་སྤེལ་བྱེད་རྒྱུ་ནི་མེས་
རྒྱལ་གྱིས་གནང་བའི་ལས་འགན་ཡིན་པར་མ་ཟད། འུ་ཅག་བོད་ཀྱི་རིག་
གནས་སློབ་གསོའི་བྱ་བར་ལེགས་སྐྱེས་འབུལ་མཁན་གྱི་རྒན་དར་འབྲིང་
གསུམ་གྱི་ཤེས་ཡོན་ཅན་ལ་མཚོན་ན། རང་རེའི་ཕྲག་པར་བབ་པའི་གཞན་
དྲིང་མི་འཇོག་པའི་གཟི་འོད་བླ་ན་འབར་བའི་འོས་འགན་མཆོག་ཏུ་གྱུར་པ་
ཞིག་ཀྱང་ཡིན་པར་སེམས། །
དེར་བརྟེན། ངེད་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་
ཁང་གིས། ཤེས་བྱའི་གཏེར་བུམ་ཞེས་པའི་དཔེ་དེབ་ཀྱི་མེ་ཏོག་ཕྲེང་བ་རྒྱ་
ཆེའི་གཟིགས་པ་པོ་རྣམས་ཀྱི་སྤྱན་ཟུང་ཡངས་པའི་བབས་སྟེགས་སུ་འབུལ་
རྩིས་ཡིན། །
ད་ལན་ཕྱོགས་དང་རིས་སུ་མ་ཆད་པའི་སྐྱེས་བུ་དམ་པ་རྣམས་ཀྱིས་
ལྗགས་རྩོམ་གནང་བའི་གསུང་རབ། བཤད་སྒྲུབ་ཤིང་རྟ་བཅོ་བརྒྱད་ལས་
གྲུབ་པའི་མདོ་སྔགས་ཀྱི་གཞུང་བཤད་དང་། ཆོས་འབྱུང་དང་གདན་རབས།
རྣམ་ཐར་དང་གསན་ཡིག བརྡ་སྤྲོད་དང་སྙན་ངག རྩིས་དང་གསོ་རིག་
སོགས་དཔེ་དཀོན་འཐོར་བ་རྣམས་བསྡུས། ཆད་པ་རྣམས་བསབ། ཉམས་



པ་རྣམས་གསོས། འཁྲུགས་པ་རྣམས་བསྒྲིགས་ཏེ་དཔེ་ཚོགས་ཤིག་རིམ་
པ་བསྟར་ཆགས་སུ་པར་དུ་བསྐྲུན་རྩིས་ཡོད་པ་ལས། །
འདིར་ད་ལན་བཀྲ་ཤིས་ལྷུན་པོ་དགོན་གྱི་ཁྲི་རབས་དྲུག་པ་ཀུན་
མཁྱེན་ལེགས་པ་དོན་གྲུབ་ཀྱི་འདུལ་བའི་སྤྱི་དོན་ནོར་བུ་རིན་པོ་ཆེའི་འཕྲེང་
བ་དང་ཁྲི་རབས་དགུ་པ་ཀུན་མཁྱེན་བློ་གྲོས་ལེགས་བཟང་གི་དབུ་མ་ལ་
འཇུག་པའི་སྤྱི་དོན་དགོངས་པ་རབ་གསལ་གྱི་རྒྱན། ཡང་འདི་པས་མཛད་
པའི་དུས་ཚིགས་ཀྱི་རྣམ་གཞག་སྨྲ་བའི་རྒྱན་བཅས་པ་འདི་གསུམ་དཔེ་རྒྱུན་
ཤིན་ཏུ་དཀོན་པ་སྔར་ནས་དཔེ་འཐོར་ལྟ་བུར་བརྩི་མོད་ལ། སྔར་གྱི་དཔེ་
རྙིང་ཤིན་ཏུ་གཙེགས་ཆེ་བ་འདི་ཉེ་ལམ་གཙུག་ལག་ཁང་ཉམས་གསོ་བྱེད་
སྐབས་སྐྱེ་རྒུའི་བསོད་ནམས་གྱི་རྟེན་དུ་རྩིག་གསེབ་ནས་བྱོན་འདུག་པ་མ་ཕྱི་
དབུ་མེད་བྲིས་མ་སྐུང་ཡིག་ཤིན་ཏུ་མང་བས་བཅིངས་པ་ཞིག་འདུག་པར་
དཀའ་ཆེན་རྡོ་རྗེ་རྒྱལ་མཚན་མཆོག་ནས་ཞུས་དག་གི་གཙོ་འགན་བཞེས་
ཤིང༌། སྦྱིན་བདག་དཀའ་ཆེན་དགེ་སློང་ཕུན་ཚོགས་ཆོས་འཕེལ་གཙོས་
པས་དཔར་སྐྲུན་ཞུ་རྒྱུར་མཐུན་རྐྱེན་གྲུབ་རོགས་ཞུས་ནས་རྒྱ་ཆེའི་ཀློག་པ་པོ་
རྣམས་ཀྱི་སྤྱན་ལམ་དུ་ཕུལ་བ་ལགས་སོ། །
འབྱུང་ཆར་ང་ཚོའི་དཔེ་ཚོགས་དཔར་སྐྲུན་ཞུ་རྒྱུའི་སྐོར་ལ་ལྷག་
བསམ་ལྡན་ཞིང་མཁྱེན་སྤྱན་ཡངས་པའི་མཁས་དབང་རྣམས་ཀྱིས་དགོངས་



འཆར་གྱི་བཀའ་སློབ་སྩོལ་གནང་དང་། དཔེ་དཀོན་གྱི་ཕྱི་མོ་གཡར་གནང་
གི་སྐྱབས་འཇུག་ཡོང་བ་མཁྱེན་མཁྱེན། །
ཞོར་འཕྲོས་གསལ་འདེབས་ཞུ་བ། ལྷག་པར་དུ་ད་ལྟ་ལུས་ཀྱི་ལང་
ཚོ་རྒྱས་ཤིང་། སེམས་ཀྱི་བློ་གྲོས་བཀྲ་བའི་གཞོན་སྐྱེས་རྣམས་ལ་མཚོན་ན།
སྙིང་པོས་དབེན་པའི་ཁ་ཕོ་འདོན་པ་ལས། ཟོལ་མེད་ཀྱི་ལྷག་བསམ་དཀར་
པོ་སྙིང་ལ་འཆང་། དོན་ལྡན་གྱི་རྣམ་དཀར་བྱ་བ་དང་དུ་ལེན། ལྷད་མེད་ཀྱི་
ཆོས་དང་རིག་གནས་སློབ་གཉེར་བྱེད། ཁོས་བསྟུན་གྱི་སྲི་ཞུའི་ལས་ཀ་
ཅུང་ཟད་རེ་སྒྲུབ་ནུས་ན། མེས་རྒྱལ་ལ་ཞབས་ཏོག་འགྲུབ། རང་རིགས་ལ་
ལེགས་སྐྱེས་འབུལ། རང་ཉིད་ཀྱི་ལ་རྒྱ་མངོན་ཐུབ་པ་ཞིག་ཀྱང་འོང་བ་ནི་
མཐོང་ཆོས་མངོན་གྱུར་ལགས་པས། དེ་བཞིན་དགོངས་དབྱིངས་སུ་ཆུབ་
པར་ཞུའོ། །
ཕྲན་འབྲོག་རྒན་འཁྱམས་པོ་ཐུབ་བསྟན་ཉི་མས། །
སྤྱི་ལོ་༢༠༠༥པའི་ཟླ་ཚེས་ལ་གུས་ཕུལ།



༄༅། །ཀུན་མཁྱེན་ཤཱནྟི་པའི་མཛད་རྣམ་
མདོར་བསྡུས།
༄༅། །ཕུལ་བྱུང་བློ་གྲོས་ཡངས་པའི་གཞལ་མེད་ཁང་། །
ལུང་རྟོགས་ཆོས་ཀྱི་དཔལ་འབྱོར་རབ་རྒྱས་ཤིང་། །
བཤད་སྒྲུབ་བསྟན་པའི་རྒྱལ་མཚན་བསྒྲེངས་མཁས་པ། །
བཤེས་གཉེན་བཟང་པོའི་ཞབས་ལ་གུས་ཕྱག་འཚལ། །
དེ་ལ་འདིར། རང་ཅག་རྣམས་ཀྱི་འདྲེན་མཆོག་བླ་ན་མེད་པ་
གདན་ས་འདི་ཉིད་ཀྱི་ཁྲི་ཐོག་བདུན་པ་ཀུན་མཁྱེན་མཁས་པའི་དབང་
པོ་འཇམ་པའི་དབྱངས་ཤཱནྟི་པ་བློ་གྲོས་རྒྱལ་མཚན་དཔལ་བཟང་པོ་
མཆོག་ཉིད་ནི། ཇི་སྐད་དུ། གྲུབ་ཆེན་ཆོས་ཀྱི་རྡོ་རྗེའི་གསུང་ལས།
བཀྲ་ཤིས་ལྷུན་གྲུབ་དགོན་གནས་སུ། །ཨུཏྤལ་སྔོན་པོའི་མདོག་འདྲ་
བའི། །ལུང་གི་ཉི་མ་ཞེས་བྱ་བ། །ལུང་རིགས་སྨྲ་བྱེད་བཤེས་གཉེན་
འབྱུང་། །དེ་ལྟ་བུ་ཡི་བཤེས་གཉེན་དེས། །གཤིན་རྗེ་གཤེད་སོགས་
ལྷག་པའི་ལྷའི། །རིམ་པ་གཉིས་སོགས་དབུ་མ་ཡི། །ཟབ་དོན་དབྱེར་



མེད་གོམས་པའི་མཐུས། །ཐུབ་པའི་བཀའ་ལས་མི་འདའ་བའི། །ཆོས་
སྐྱོང་བསྲུང་མའི་ཚོགས་རྣམས་དང་། །ཁྱད་པར་ལྷ་མོ་རེ་མ་ཏིས། །གང་
བཅོལ་ལས་རྣམས་སྒྲུབ་པར་བྱེད། །དམ་པ་དེ་ལས་ལེགས་སྐྱེས་པའི། །
ཐུབ་བསྟན་རྒྱལ་མཚན་འཛིན་བྱེད་པ། །སྡོམ་བརྩོན་མཁས་པ་མང་པོ་
ནི། །དབུས་གཙང་མངའ་རིས་རྣམས་སུ་འབྱུང་། །དེ་ཡི་འཕྲིན་ལས་ཐ་
མ་ལ། །མངའ་རིས་གུ་གེའི་ས་ཡི་ཆར། །འགྲོ་བ་མང་པོ་སྨིན་གྲོལ་ལ། །
འགོད་པར་བྱེད་པ་ཐེ་ཚོམ་མེད། །བཅུ་ཕྲག་བརྒྱད་མཐའ་རྫོགས་པ་ན། །
མ་ཕམ་འཇམ་དཔལ་སྙིང་པོ་ཡི། །གསུང་གི་བདུད་རྩི་ལེགས་མྱངས་
ནས། །སླར་ཡང་བསྟན་པའི་མེ་རོ་གསོ། །ཞེས་ལུང་བསྟན་པ་ལྟར།
གང་ཉིད་འཁྲུངས་པའི་ཡུལ་ནི། མངའ་རིས་སྟོད་ཀྱི་སའི་ཆ་གུ་གེ་ཞེས་
བྱ་བ། དཔལ་མར་མེ་མཛད་ཡེ་ཤེས་དང་ལྷ་བླ་མ་ཡེ་ཤེས་འོད་སོགས་
སྐྱེས་བུ་དམ་པ་མང་པོས་བྱིན་གྱིས་རླབས་པའི་གནས་སུ་སྔོན་གྱི་སྐྱེས་
བུ་དམ་པ་མང་པོ་དང་གསང་སྔགས་སྔ་འགྱུར་གྱི་རིག་པ་འཛིན་པ་དུ་མ་
འཁྲུངས་པའི་ཉང་གི་རིགས་སུ། རབ་བྱུང་བརྒྱད་པའི་མེ་ལུག་(༡༤ ༨༧)
ལོར། ཡབ་རིག་འཛིན་ཞི་བ་བཟང་པོ་དང་། ཡུམ་བྱིན་ཟ་ལམ་སྒྲོན་
གཉིས་ཀྱི་སྲས་སུ་སྐུ་བལྟམས། ཡབ་ཡུམ་གཉིས་ལ་སྲས་འདི་ཉིད་
ལས་མེད། དེ་ནས་དགུང་ལོ་གཉིས་ཙམ་ན་ཡུལ་དེའི་ཉེ་འཁོར་ན་



མཁས་གྲུབ་དམ་པ་རིན་ཆེན་དཔལ་བཟང་བཞུགས་པའི་དྲུང་དུ་བྱོན་
ཏེ། སྐུ་སྐྱེ་སྔ་མ་དྲན་པའི་གསུང་མང་དུ་བྱོན་པས། མཁས་གྲུབ་དམ་པ་
རིན་ཆེན་དཔལ་བཟང་གིས་གཞོན་ནུ་འདི་ལ། ཁྱོད་གང་ནས་འོངས་པ་
ཡིན་གསུངས་པས། ང་རི་བོ་དགེ་ལྡན་གླིང་ནས་འོངས་པ་ཡིན། བོང་བུ་
བཟང་པོ་ཞིག་ལ་དཔེ་ཆ་མང་པོ་བཀལ། ཞྭ་གོས་སོགས་ཀྱང་སོ་མ་
བྱས་པར་འོངས་པ་ཡིན་གསུངས། འོ་ན་ཁྱེད་ཀྱི་བླ་མ་སུ་ཡིན་བྱས་
པས། ངའི་བླ་མ་བློ་བཟང་གྲགས་པ་ཡིན་མོད་གསུངས་པ་སོགས་སྐུ་སྐྱེ་
སྔ་མའི་གནས་ཚུལ་མང་པོ་ཞུ་བར་མཛད་པས། མཁས་གྲུབ་དམ་པ་
རིན་ཆེན་དཔལ་བཟང་གིས་ཕྱིན་ཆད་གཞོན་ནུ་འདི་ལ་དགའ་གླིང་པ་
ཞེས་འབོད་པར་མཛད་ཅིང་གཞོན་ནུ་འདི་དབུས་གཙང་ལ་ཕེབས་ནས་
སློབ་གཉེར་བྱས་ན་བསྟན་པ་ལ་ཕན་པའི་དགེ་བཤེས་ཆེན་པོ་རང་ཞིག་
ཡོང་བ་འདྲ་གསུངས་། དེ་ལྟ་བུའི་གཞོན་ནུ་འདི་སྔོན་ལན་གཅིག་མ་
ཡིན་པར་ལེགས་པར་གོམས་པའི་བཟང་པོའི་བག་ཆགས་ཡོངས་སུ་
སད་པའི་མཐུས་བག་མེད་པའི་གནས་མཐའ་དག་ལས་ལོག་ཅིང་ཉེས་
སྤྱོད་རྣམས་རང་བཞིན་གྱིས་བསྡམས་པ། བློ་གྲོས་དཔག་པར་དཀའ་
ཞིང་ཆོས་ཚོལ་བ་ལ་ངང་གིས་ཞུགས་ཏེ། ཁྱིམ་ན་གནས་པ་ནི་ཉེས་པ་
དུ་མའི་འབྱུང་ཁུངས་དང་། རབ་ཏུ་བྱུང་བ་ནི་དེ་ལས་ལྡོག་སྟེ་ཡོན་ཏན་



དུ་མའི་འབྱུང་ཁུངས་སུ་དགོངས་ཏེ་དགུང་གྲངས་བཅུ་གཅིག་གི་ཐོག་
མཁས་གྲུབ་དམ་པ་རིན་ཆེན་དཔལ་བཟང་གི་དྲུང་དུ་དགེ་བསྙེན་དང་
རབ་བྱུང་འགྲུབ་པར་མཛད། མཚན་བློ་གྲོས་རྒྱལ་མཚན་དུ་གསོལ།
དགུང་ལོ་བཅུ་གཉིས་ནས་ཚད་མ་རྣམ་འགྲེལ་སོགས་ཐུགས་འཛིན་
མཛད། མཁས་མང་ དབུས་སུ་འགྲོ་གླེང་གནང་སྐབས་རྣམ་དཔྱོད་
ཡངས་པས། ཀུན་གྱིས་བསྔགས་བརྗོད་ཞུས། དགུང་ལོ་བཅོ་ལྔ་པ་ལ།
དབུས་ལ་ཕེབས་པའི་ཐུགས་འདུན་ཡོད་ཀྱང་སྐུ་གཟུགས་མི་བདེ་བ་
ཞིག་བྱུང་བ་དང་ལྷག་པའི་ལྷས་དངོས་དང་རྨི་ལམ་ཅི་རིགས་ པར་
གཙང་བཀྲ་ཤིས་ལྷུན་པོ་རང་དུ་བཞུགས་དགོས་པའི་ལུང་བསྟན་དང་
རྟེན་འབྲེལ་སྒྲིག་པ་མཛད་པ་བཞིན། ལྕགས་མོ་བྱའི་ལོར་གདན་ས་
འདི་ཉིད་དུ་ཕེབས། པཎ་ཆེན་ཡེ་ཤེས་རྩེ་མོས་མཁན་པོ་དང་། དགེ་རུ་
རབ་འབྱམས་པས་སློབ་དཔོན། མཁས་མཆོག་ཤཱནྟི་པས་དུས་གོ་བ་
མཛད་དེ་དགེ་ཚུལ་གྱི་སྡོམ་པ་མནོས། དེ་ནས་བཟུང་རྗེ་འདི་ལ་ཤཱནྟི་པ་
ཞེས་མཚན་ཐོགས། པཎ་ཆེན་ཡེ་ཤེས་རྩེ་མོ་ལས་བཀའ་གདམས་
གླེགས་བམ་ཆ་ལག་ཡོངས་རྫོགས་དང་། དཀའ་ཆེན་བཞི། དབུ་མ་རྩ་
འཇུག་གི་ཊིཀྐ་རྣམས་གསན། ཊིཀ་ཆེན་ཐར་ལམ་གསལ་བྱེད་དང་།
རིགས་པའི་རྒྱ་མཚོ། རིགས་རྒྱན་བཅས་ཐུགས་འཛིན་མཛད་ཅིང་། རྒྱ་



བོད་ཀྱི་ཚད་མའི་གཞུང་ལུགས་ལ་གཟིགས་རྟོག་མཛད་ནས་རིགས་
ལུང་ལ་བརྩོན་པར་མཛད། དེ་ནས་ཕར་ཕྱིན་ལ་སློབ་གཉེར་གནང་སྟེ།
ལེགས་བཤད་རིན་པོ་ཆེ་གསེར་གྱི་ཕྲེང་བ་དང་། རྣམ་བཤད་སྙིང་པོའི་
རྒྱན་སོགས་ཕལ་ཆེར་ལ་གཟིགས་རྟོག་དང་ཐུགས་འཛིན་གནང་སྟེ་
ཕར་ཕྱིན་ལ་སློབ་གཉེར་མཛད། དེ་རྗེས་རྣམ་བཤད་དགོངས་པ་རབ་
གསལ། རྩ་ཤེས་ཊིཀ་ཆེན། སྟོང་ཐུན་སྐལ་བཟང་མིག་འབྱེད། དྲང་
ངེས་ལེགས་བཤད་སྙིང་པོ་སོགས་ལ་ཐུགས་སྦྱོང་མཛད་དེ་དབུ་མའི་
གཞུང་ལ་ཐོས་བསམ་གནང་སྟེ་ཐུགས་སུ་ཆུད། དེ་ནས་འདུལ་མངོན་
གྱི་རྩ་བ་ཐུགས་འཛིན་ཐོག་རྗེ་དགེ་འདུན་གྲུབ་ཀྱི་ཊིཀྐ་གཉིས་ཀྱིས་
མཚོན་གཞུང་འགྲེལ་རྣམས་དཔྱོད་ཅིང་གཟིགས་པས་གཞུང་ལུགས་དེ་
དག་གདམས་པར་ཤར། དེའི་སྐབས་རབ་འབྱམས་པ་སངས་དབང་
དང༌། སློབ་དཔོན་ཆོས་གྲགས་པ། པཎ་ཆེན་ལྷས་བཙུན་བསྟན་པའི་ཉི་
མ་བཅས་ཀྱི་དྲུང་ནས། མངོན་པ་གོང་འོག །ཕར་ཚད་དབུ་གསུམ་
སྐྱེས་རབས་སོ་བཞི་པའི་བཤད་ལུང་། བྱམས་ཆོས་སྡེ་ལྔ། འདུལ་བའི་
གླེང་འབུམ་ཆེན་མོ། མདོ་རྩའི་ཊིཀ་ཆེན། སོ་ཐར་གྱི་མདོ་འགྲེལ། སྡོམ་
གསུམ་རྣམ་གཞག་ཐུབ་བསྟན་བྱི་དོར་སོགས་མདོ་ཕྱོགས་ཀྱི་གསུང་
ཆོས་མང་པོ་གསན་པར་མཛད། རྟ་ནག་རྡོ་རྗེ་གདན་དུ། རྗེ་དགེ་འདུན་



རྒྱ་མཚོའི་ཞབས་དྲུང་ནས། ནི་གུ་ཆོས་དྲུག་དང་སྒྲོལ་མ་ཡིད་བཞིན་
འཁོར་ལོའི་ཚེ་དབང་སོགས་སྔགས་ཀྱི་ཆོས་འཁོར་མང་དུ་གསན།
མཁས་མཆོག་ཤཱནྟི་པའི་དྲུང་དུ་དཔལ་རྟ་མགྲིན་གྱི་རྗེས་གནང་དང་།
རབ་འབྱམས་པ་སངས་དབང་གི་དྲུང་དུ་ལམ་རིམ་ཆེན་མོ། བསླབ་བྱ་
ཆེན་མོ་སོགས་ལྗགས་ལུང་གསན། པཎ་ཆེན་ཡེ་ཤེས་རྩེ་མོ་ལས། སྨན་
བླའི་རྗེས་གནང་གིས་གཙོ་བྱས། སྒྲོལ་མ་དཀར་ལྗང་། རྣམ་རྒྱལ་རྣམ་
འཇོམས། གདུགས་དཀར། མགོན་པོ་ཕྱག་དྲུག་པ། ཕྱག་བཞི་པ། དམ་
ཅན་ཆོས་རྒྱལ། དཔལ་ལྡན་ལྷ་མོ། ཆོས་སྐྱོང་བེཀྱེ་སོགས་ཀྱི་རྗེས་
གནང་གི་སྐོར་མང་དུ་གསན། གཞན་ཡང་པཎ་ཆེན་ཡེ་ཤེས་རྩེ་མོ་ལས།
ཕར་ཚད་དབུ་མ་གདུལ་མཛོད་སོགས་མཛུབ་འཁྲིད་མང་དུ་གསན།
དགོང་ལོ་ཉེར་ལྔ་པར་པཎ་ཆེན་ཡེ་ཤེས་རྩེ་མོའི་བཀའ་བཞིན་རྒྱལ་
མཆོག་དགེ་འདུན་རྒྱ་མཚོ་གདན་འདྲེན་དུ་དབུས་སུ་ཕེབས། དཔལ་
ལྡན་འབྲས་སྤུངས་ཀྱི་མཁས་མང་དབུས་སུ་དམ་བཅའ་འཇོག་གནང་
མཛད་དེ། སྙན་པའི་གྲགས་པས་ཁྱབ། ཇོ་བོ་ཤཱཀྱ་མུ་ནི་སོགས་ལ་
མཇལ་ཁ་དང་མཆོད་འབུལ་ཞུས་ཏེ་ལྷོ་ཁར་ཕེབས། རྒྱལ་དབང་དགེ་
འདུན་རྒྱ་མཚོ་དང་མཇལ་ཏེ། པཎ་ཆེན་ཡེ་ཤེས་རྩེ་མོས་བཀུར་གནང་
བའི་ཞུ་ཡིག་རྟེན་དང་བཅས་པ་འབུལ་བར་མཛད་པས། རྗེ་དགེ་འདུན་



རྒྱ་མཚོ་ཡང་ཐུགས་ཤིན་ཏུ་མཉེས་པ་བྱུང་གསུངས། དེའི་སྐབས་སྤྱན་
གཡས་མཁན་ཆེན་པ་ཞེས་པ་ཞིག་ལས། གསང་འདུས། འཇིགས་བྱེད།
བདེ་ཆོག་ལུ་དྲིལ་རྣམས་ཀྱི་དབང་དང་། དམ་ཅན་གྱི་ རྗེས་གནང་།
དཔལ་མགོན་གདོང་བཞིའི་རྗེས་གནང་བཅས་གསན། དེ་ནས་གཙང་
དུ་ཕེབས་ཁར། ཆོས་གྲྭ་ཆེན་པོ་སེ་རྭ་ཐེག་ཆེན་གླིང་དུ་གཞུང་ཆེན་པུ་ཏི་
ལྔར་དམ་བཅའ་འཇོག་པ་གནང་སྟེ། དེ་དུས་རྗེ་བཙུན་ཆོས་ཀྱི་རྒྱལ་
མཚན་དང་ཡང་མཇལ། མཁས་པ་རྣམས་ཡིད་འཕྲོག་པར་མཛད། དེ་
ནས་རྗེ་དགེ་འདུན་རྒྱ་མཚོ་དང་ལྷན་ཅིག་གདན་ས་བཀྲ་ཤིས་ལྷུན་པོར་
ཕེབས། རྗེ་དགེ་འདུན་རྒྱ་མཚོ་གདན་སའི་ཁྲི་ཐོག་ཏུ་ཕེབས་ནས་མདོ་
སྔགས་ཀྱི་གསུང་ཆོས་གནང་བ་ཀུན་གསན། ཁྱད་པར་རྗེ་འདི་པ་དང་
ཤར་པ་ཆོས་རྗེ་བློ་རྒྱམ་པ་སོགས་དགེ་བཤེས་འགའ་ཞིག་གིས་དཔལ་
གསང་བ་འདུས་པའི་འགྲེལ་པ་སྒྲོན་གསལ་མཆན་མ་ཆ་ལག་དང་
བཅས་པ་ཡོངས་སུ་རྫོགས་པའི་བཤད་ལུང་ཤིན་ཏུ་ཟབ་པ་ལེགས་པར་
གསན་པར་མཛད། དེ་དག་གི་སྐབས་མཁས་བཙུན་ཡོན་ཏན་རྒྱ་མཚོ་
བསྟན་པའི་ཉི་མ་དཔལ་བཟང་པོའི་དྲུང་དུ། གསང་འདུས་ཀྱི་བསྐྱེད་
རྫོགས། རིམ་ལྔའི་ཟབ་ཁྲིད། དཔལ་འཁོར་ལོ་བདེ་མཆོག་ལུ་དྲིལ་
གཉིས་ཀྱི་ཁྲིད་ལག་ རྗེས། ཡི་དམ་གྱི་ཁྲིད། རྣལ་འབྱོར་བཞི་རིམ་



བཅོམ་ལྡན་འདས་དཔལ་དུས་ཀྱི་འཁོར་ལོའི་དབང་ཡོངས་སུ་རྫོགས་
པ་དང་། བདེ་མཆོག་ལུ་དྲིལ་གྱི་དབང་བཅས་གསན། དེ་རྗེས་རྗེ་དགེ་
འདུན་རྒྱ་མཚོ་ནས་དཔལ་གསང་བ་འདུས་པའི་བསྐྱེད་རྫོགས་གཉིས་
རྗེ་འདི་པ་རང་གིས་ཞུ་བ་མཛད་ནས་ཞིབ་པར་གསན། རྗེ་དགེ་འདུན་
རྒྱ་མཚོ་གུ་གེ་མི་ཚན་དུ་གདན་འདྲེན་ཞུས་ཏེ། ཡེ་ཤེས་མགོན་པོའི་ཆོས་
སྐོར། འཇམ་དབྱངས་ཆོས་སྐོར། དཔལ་ལྡན་ལྷ་མོའི་བཀའ་བསྒོ་རྒྱས་
པ། ནི་གུ་ཆོས་དྲུག་ འཛིན་ཆོས་རྣམས་ལེགས་པར་གསན། དགོང་
གྲངས་སོ་གཅིག་པར་རྒྱལ་བ་དགེ་འདུན་རྒྱ་མཚོས་མཁན་པོ། ནུབ་ར་
བས་ལས་སློབ། མཁས་མཆོག་ཤཱནྟི་པས་གསང་སྟོན་མཛད་དེ་བསྙེན་
པར་རྫོགས་པ་དགེ་སློང་གི་སྡོམ་པ་ཡང་དག་པར་བཞེས་ཏེ། འདུལ་བ་
འཛིན་པ་གསེར་རིའི་དབུས་ན་རྒྱལ་མཚན་གྱི་ཏོག་ལྟར་གྱུར་ཏོ། །དེ་
ནས་རྗེ་དགེ་འདུན་རྒྱ་མཚོ་མཆོག་ནས། བཀའ་ལུང་ཞིབ་རྒྱས་བྱོན་ཅིང་
ཐམས་ཅད་མཁྱེན་པ་རང་གི་བཞེས་འཕྲོའི་སྐུ་ཆོས་སོགས་གནང་སྦྱིན་
ཆེན་པོ་དང་བཅས་རྒྱལ་དབང་དགེ་འདུན་གྲུབ་ཀྱི་དུས་མཆོད། ཧོར་ཟླ་
བཅུ་གཉིས་པའི་ཚེས་བརྒྱད་ཉིན་དཀྱིལ་ཁང་ལེགས་བཤད་གླིང་གི་
སློབ་དཔོན་དུ་བསྐོ་བར་མཛད། དེ་ནས་བཟུང་སྟེ་ ལོ་ ཉེར་ གཅིག་
དཀྱིལ་ཁང་གྲྭ་ཚང་གི་ཁྲི་ཐོག་ཏུ་བཞུགས། དེའི་དུས་མཁས་མཆོག་



ཤཱནྟི་པའི་དྲུང་དུ། ཇོ་བོའི་ཆོས་འབྱུང་བརྒྱ་རྩ། ཚོམས་མ་གཏོགས་
བཀའ་གདམས་གཞུང་དྲུག་ཏུ་གྲགས་པ་རྣམས་དང་། བྱང་ཆུབ་ལམ་
སྒྲོན། ཇོ་བོའི་རྣམ་ཐར་གསང་འཁོར་མ། ཇོ་བོའི་ལམ་ཡིག་ཏུ་གྲགས་
པའི་རྣམ་ཐར་ཆེ་ཆུང་གཉིས། དཔེ་ཆོས་རིན་ཆེན་སྤུངས་པ། དགེ་བའི་
བཤེས་གཉེན་གྲབ་པ་དང་བྲག་དཀར་བ་གཉིས་ཀྱི་ཟུར་འདེབས། ལྕེ་
སྒོམ་པས་མཛད་པའི་འགྲེལ་པ། དེའི་དཔེ་ཆོས་ཀྱི་ལོ་རྒྱུས་རྣམས་ཀྱི་
ལུང་རྫོགས་པ། རྗེའི་གསུང་འབུམ། མཁས་གྲུབ་རྗེའི་གསུང་འབུམ།
ལམ་རིམ་ཆེ་ཆུང་། སྔགས་རིམ་ཆེན་མོ། རྣམ་གཞག་རིམ་པའི་ཊིཀྐ།
བླ་མ་ལྔ་བཅུ་པའི་ཊིཀྐ། བྱང་ཆུབ་གཞུང་ལམ། འདུལ་བའི་བསླབ་བྱ་
གནམ་རྩེ་ལྡེང་མ། འདུལ་འཛིན་བློ་གྲོས་སྦས་པས་མཛད་པའི་ཕུལ་
བྱུང་གསེར་ཕྲེང་ སོགས་ དེ་སྐོར་གྱི་ཡིག་ཆ་ ཡོངས་རྫོགས། གཅོད་
དམིགས་ཀྱི་ཡིག་ཆ། པཎ་ཆེན་ལུང་བས་མཛད་པ་ཤིན་ཏུ་མང་བ་
རྣམས་དང་། བསྐྱེད་རིམ་རྣམ་བཤད་དངོས་གྲུབ་རྒྱ་མཚོ། མཁས་གྲུབ་
རྗེའི་འདུས་པའི་ཡིག་ཆུང་། སྡོམ་གསུམ་རྣམ་གཞག །རིམ་ལྔ་གསལ་
སྒྲོན། གདན་རྫོགས། བདེ་མཆོག་འདོད་འཇོ། བདེ་མཆོག་ཊིཀ་ཆུང་།
རྫོགས་རིམ་རྣལ་འབྱོར་ཆེན་མོ། བརྟག་གཉིས་ཊིཀ་ཆེན། ཀྱེ་རྡོར་གྱི་
སྒྲུབ་ཐབས། འཁོར་ཆེན་གྱི་མངོན་དཀྱིལ། དེའི་བསྐྱེད་རྫོགས་གཉིས་



ཀ་པཎ་ཆེན་ཡེ་ཤེས་རྩེ་མོས་མཛད་པ། མཁས་གྲུབ་རྗེས་མཛད་པ།
རྒྱལ་ཚབ་རྗེས་མཛད་པའི་སྦྱོར་དྲུག་ཆེན་མོ། དཔལ་དུས་ཀྱི་འཁོར་
ལོའི་བསྡུས་རྒྱུད། འགྲེལ་ཆེན་དྲི་མེད་འོད། ཊིཀ་ཆེན་དེ་ཉིད་སྣང་བ་
སོགས་མདོ་སྔགས་ཀྱི་གསུང་ཆོས་བླ་མ་འདི་ནས་སྔ་ཕྱིར་བརྒྱུད་པ་
དཔག་ཏུ་མེད་པ་གསན་པས་བཀའ་དྲིན་ཆེ་བའི་བླ་མ་ཞིག་ཏུ་མཛད།
རྗེ་འདི་པ་དཀྱིལ་ཁང་གི་ཁྲི་ཐོག་ལོ་ཉེར་གཅིག་བཞུགས་པའི་རིང་། གྲྭ་
ཚོགས་ཀྱང་ཇེ་མང་དུ་སོང་། བློ་གསལ་ལུང་རིགས་སྨྲ་བ་མང་པོར།
རྒྱན་དྲུག་མཆོག་གཉིས་དང་། རྗེ་ཡབ་སྲས་སོགས་རྒྱ་བོད་ཀྱི་མཁས་པ་
ཉི་ཟླ་ལྟར་གྲགས་པ་དག་གི་དྲི་མ་མེད་པའི་གཞུང་ལུགས་ཆེན་མོ་རྣམས་
འཆད་ཚུལ་མི་འདྲ་བ་དུ་མ་དང་བཅས། དྲི་མ་མེད་པའི་རིགས་ལམ་ནས་
དྲངས་ཏེ། དགག་སྒྲུབ་ཀྱིས་གཏན་ལ་ཕབ་པའི་སྒོ་ནས་བཤད་སྒྲུབ་ཀྱི་
བསྟན་པ་རྫོགས་ལྡན་ལྟར་གསལ་བར་མཛད། ལྗགས་རྩོམ་ཀྱང་།
བསྡུས་གྲྭའི་སྐོར་ལ། བསྡུས་གྲྭའི་སྡོམ་ཚིག་བློ་གསལ་དགའ་སྐྱེད།
རིགས་ལམ་ནོར་བུའི་ཕྲེང་བ། ཁྱབ་སྒྲོག །གཞན་སེལ་གྱི་རྣམ་
གཞག །རྩི་ལུགས་མའི་རྣམ་གཞག །ཐུན་མོང་བསྡུས་གྲྭ། ཡུལ་
ཅན་ཆུང་བ་བཅས་དང་། རྣམ་འགྲེལ་མཐའ་དཔྱོད་ལེའུ་བཞི། ཚད་
མའི་ལམ་སྒྲིགས་སོགས་དང་། མངོན་རྟོགས་རྒྱན་འགྲེལ་པ་དང་བཅས་



པའི་དགོངས་དོན་གསལ་བྱེད་ཤེར་ཕྱིན་དོན་གསལ། ཕར་ཕྱིན་གྱི་སྤྱི་
དོན་དང་། ཟུར་ཆེན་བཞི། རྣམ་བཤད་དགོངས་པ་རབ་གསལ་གྱི་
དཀའ་བའི་གནད་གསལ་བར་བྱེད་པའི་བསྟན་བཅོས་དབང་གི་རྒྱལ་པོ་
ཞེས་པ་དང་། གསུང་རྩོམ་ཐོར་བུ་བློ་གྲོས་ནམ་ཁྱོན་མ་སོགས་མཛད།།
གསུང་ལས་སྐྱེས་པའི་སློབ་མ་ཡང་མཁས་གྲུབ་བསྟན་པ་དར་བཟང་།
མཁས་གྲུབ་ཕྱག་རྡོར་དཔལ་བཟང་། བློ་གྲོས་ལེགས་པ། བློ་གྲོས་རིན་
ཆེན། ལུང་རིགས་སྨྲ་བ་བདེ་ལེགས་འོད་ཟེར་སོགས་སྡེ་གནོད་འཛིན་
པ་མང་དུ་བྱུང་། དགུང་ལོ་ལྔ་བཅུ་ང་གཉིས་ལ། རྒྱལ་དབང་དགེ་འདུན་
རྒྱ་མཚོ་མཆོག་ནས་གནང་སྦྱིན་རྒྱ་ཆེ་དང་འབྲེལ་སྙན་ངག་གི་ལམ་ལས་
དྲངས་པའི་ཆབ་ཤོག་བསྩལ་ཏེ་རྒྱལ་དབང་དགེ་འདུན་གྲུབ་པའི་རྒྱལ་
ཚབ་ཏུ་མངའ་གསོལ་མཛད། དེ་ནས་ལོ་རེ་བཞིན་བཀའ་ཆེན་བཞི།
རྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་པའི་རྒྱུད་འགྲེལ་གྱི་
བཤད་པ་སོགས་མདོ་སྔགས་གཞུང་ལུགས་ཀྱི་བཤད་སྲོལ་རྗེ་དགེ་
འདུན་གྲུབ་པས་གང་མཛད་པ་རྣམས་མ་ཉམས་པར་རྒྱ་ཆེར་སྤེལ་བར་
མཛད། རྗེ་འདི་ཉིད་གདན་སའི་ཁྲི་ཐོག་ཏུ་བཞུགས་སྐབས་གུ་གེ་གོང་
མ་ཆོས་ཀྱི་རྒྱལ་པོས་མངའ་རིས་སུ་གདན་འདྲེན་ཞུ་བའི་ཕོ་ཉ་ཡང་ཡང་
བཏང་བས་རྐྱེན་བྱས། མངའ་རིས་སུ་རྗེ་ཙོང་ཁ་བའི་བསྟན་པ་རྒྱ་ཆེར་



དར་བ་དང་། མངའ་རིས་ཀྱི་འདུལ་བྱ་རྣམས་ཀྱི་ཆེད་དུ། གདན་སའི་ཁྲི་
པར་ཐོས་གླིང་རབ་འབྱམས་པ་དོན་ཡོད་རྒྱལ་མཚན་བསྐོ་བཞག་གནང་
སྟེ་མངའ་རིས་ཕྱོགས་སུ་བྱོན་རྒྱུའི་ཐུགས་ཐག་གཅད། མངའ་རིས་སུ་
ཕེབས་ནས་མཐོ་ལྡིང་གི་ཁྲི་ལ་ཕེབས་ཏེ་སྐལ་ལྡན་གྱི་འདུལ་བྱ་རྣམས་
ལ་ཟབ་རྒྱས་ཆོས་ཀྱི་ཆར་ཕབ་སྟེ། སྨིན་གྲོལ་གྱི་ལམ་ལ་འགོད་པར་
མཛད། དེར་གཞི་གསུམ་གྱི་ཕྱག་ལེན་འཛུགས་པར་མཛད་པ་ལ་བརྟེན་
ནས་གུ་གེ་མངའ་ཞབས་སུ་གཏོགས་པའི་རི་བོ་དགེ་ལྡན་པའི་ཆོས་སྡེ་
ཐ་དད་དུ་མར་གཞི་གསུམ་གྱི་ཕྱག་ལེན་ཚུགས། དེ་རྗེས། རི་གསུམ་
དབུས་མ་དུང་ཁ་གྱེན་དུ་བསླང་བ་ལྟ་བུར་གུ་གེ་བཀྲ་ཤིས་ལྷུན་པོ་ཕྱག་
བཏབ། འདུ་ཁང་ཀ་བ་བཅུ་དྲུག །གཙང་ཁང་དང་བཅས་པ་མཆོད་
ཁང་ཀ་བཞི་མ། རྟེན་གཙོར་གསེར་ཟངས་ཀྱི་རྗེ་ཙོང་ཁ་པའི་སྐུ་བརྙན་
གྱིས་གཙོས་སྐུ་གསུང་ཐུགས་རྟེན་མང་དུ་བསྐྲུན་པ་སོགས་མཛད།
དགོན་དེར་གཞི་གསུམ་གྱི་ཕྱག་ལེན་རྣམ་པར་དག་པས་མཚོན། རྗེ་བླ་
མའི་བསྟན་པ་རྣམ་པར་དག་པ་དར་བའི་ཕྱིར། དགེ་འདུན་རྣམས་ལ་
གསུང་ཆོས་རྒྱ་ཆེར་སྩལ། དགོང་ལོ་བརྒྱད་ཅུ་གྱ་གཅིག་མེ་ཡོས་
(༡༥༦༡)ལོའི་ཟླ་༡ཚེས་༢༥ལ། སྐུ་ཚེ་འདིའི་འདུལ་བྱ་རྣམས་རྫོགས་པ་
དང༌། རྟག་འཛིན་ཅན་རྣམས་ཆོས་ལ་བསྐུལ་ཕྱིར་དགོངས་པ་ཆོས་
12



དབྱིངས་སུ་ཐིམ། སྐུ་གདུང་བཞུགས་སུ་ཕུལ་བས་རིང་བསྲེལ་དང་། སྐུ་
གདུང་ཁྲུས་པའི་ཆུ་ལའང་རིང་བསྲེལ་མང་པོ་བྱོན་པ་སོགས་ངོ་མཚར་
བའི་ལྟས་མང་དུ་བྱུང་། །དཔལ་ལྡན་བླ་མ་ཁྱེད་སྐུ་ཅི་འདྲ་དང་། །འཁོར་
དང་སྐུ་ཚེའི་ཚད་དང་ཞིང་ཁམས་དང་། །ཁྱོད་ཀྱི་མཚན་མཆོག་བཟང་པོ་
ཅི་འདྲ་བ། །དེ་འདྲ་ཁོ་ནར་བདག་སོགས་འགྱུར་བར་ཤོག །འདིར།
ཀུན་མཁྱེན་ཤཱནྟི་པའི་རྣམ་ཐར་མདོར་བསྡུས་ཙམ་ཞིག་ཕྱོགས་བསྡུས་
བྱས་པ་ཡིན་པས། ཞིབ་པར་མཁྱེན་འདོད་ན། རྣམ་ཐར་ཆེན་མོ་ལས་
ཤེས་པར་བྱའོ།། །།
13



དཀར་ ཆག་
(སྟོད་ཆ།)
སྔོན་འགྲོའི་ཞུ་ཚིག ......
དཀར་ཆག .........
................ (1)
སྤྱིར་བཤད་པ།
༡ སྤྱིར་བཤད་པ། ....
བྱེ་བྲག་ཏུ་བཤད་པ།
༢ བཤད་བྱའི་བཀའ་ངོས་བཟུང་བ། .....…...
༣ བཤད་བྱའི་བསྟན་བཅོས་ངོས་བཟུང་བ། ......….…...........
༤ བསྟན་བཅོས་ཀྱི་ལུས་དངོས་བཤད་པ། ............
༥ རྟོག་བྲལ་གྱི་གཞན་ལུགས་དགག་པ། ...........
༦ རང་ལུགས་བཞག་པ།



་༌ (30)
............
“.........….......
༧ རྩོད་པ་སྤོང་བ། ....
སྐྱེ་བོ་ཕལ་ཆེར་ཞེས་སོགས་གཞུང་དོན་འཆད་པ།
༨ གཞན་ལུགས་དགག་པ།
.............. (33)
༩ རང་ལུགས་བཞག་པ། .....……........
༡༠ རྩོད་པ་སྤོང་བ། ...............
(40)
༡༡ རང་དོན་ལེའུའི་ལུས་རྣམ་གཞག་བཤད་པ། ............. (42)
ཕྱོགས་ཆོས་དེ་ཆས་ཁྱབ་པ་ཡི་གཏན་ཚིགས་ཞེས་པའི་ ་
གཞུང་དོན་འཆད་པ།
༡༢ གཞན་ལུགས་དགག་པ།
༡༣ རང་ལུགས་བཞག་པ།
...................
༡༤ ཞར་བྱུང་ཕྱོགས་སྒྲའི་རྣམ་གཞག་བཤད་པ། ............... (84)
༡༥ རྩོད་སྤོང་བ། .........
༡༦ དེ་ནི་རྣམ་གསུམ་ཉིད་ཅེས་སོགས་ཀྱི་དོན་བཤད་པ། ...... (108)
༡༧ གཏན་ཚོགས་ལྟར་སྣང་དེ་ལས་གཞན་ཞེས་སོགས་ཀྱི་གཞུང་
དོན་བཤད་པ། ........
…............
.................... (88)
..... (123)



..... (136)
...............…. (169)
ཡན་ལག་གི་ཚུལ་གྱིས་རྒྱས་པར་བཤད་པ།
༡༨ སྤྱི་དོན་བཤད་པ།
འབྲས་རྟགས་ཡང་དག་བཤད་པ།
༡༩ གཞན་ལུགས་དགག་པ། ... ............... (142)
༢༠ རང་ལུགས་བཞག་པ། ། ........................... (163)
༢༡ རྩོད་པ་སྤོང་བ། ...........
༢༢ རང་བཞིན་གྱི་རྟགས་ཡང་དག་བཤད་པ། .............. (183)
༢༣ མི་སྣང་བའི་རྟགས་ཡང་དག་བཤད་པ། ................ (190)
༢༤ སྣང་རུང་མ་དམིགས་པའི་རྟགས་ཡང་དག་བཤད་པ། ..... (214)
༢༥ རྒྱུ་ཚོགས་པ་ལས་འབྲས་སྐྱེ་བར་ཞེས་སོགས་ཀྱི་དོན་
བཤད་པ། ..
..... (217)
༢༦ ཚོགས་པ་གཅིག་ལ་རག་ལས་པའི་ཞེས་སོགས་ཀྱི་གཞུང་དོན་
བཤད་པ། .....
............ (220)
༢༧ མ་ངེས་པའི་རྟགས་བཤད་པ།
.......................... (223)
མེད་ན་མི་འབྱུང་རྒྱས་པར་བཤད་པ།
༢༨ མདོར་བསྟན་པ། ....
(248)



...... (310)
ཚུལ་གསུམ་སོ་སོའི་མཚན་ཉིད་བཤད་པ། །
༢༩ གཞན་ལུགས་དགག་པ། …
... (253)
༣༠ མ་གྲུབ་སྦྱར་བ་བརྗོད་བྱ་མིན་ཞེས་པའི་དོན་བཤད་པ། ... (300)
༣༡ ཁྱད་པར་རྣམ་པར་གཅོད་པ་ཡི་ཞེས་སོགས་གཞུང་དོན་
བཤད་པ། ...
........... (304)
༣༢ དེ་ཕྱིར་རྒྱུ་དང་རང་བཞིན་དག་ཅེས་སོགས་ཀྱི་དོན་
བཤད་པ། ....
རྒྱས་པར་བཤད་པ། །
༣ ༣ འབྲས་རྟགས་ཡང་དག་གི་འབྲེལ་བ་ངེས་བྱེད་བཤད་པ། ... (328)
༣༤ རང་བཞིན་རྟགས་ཀྱི་འབྲེལ་བ་ངེས་འབྱེད་བཤད་པ། ...... (329)
༣༥ དེ་ཕྱིར་དངོས་པོ་མཐོང་བ་ཡི་ཞེས་སོགས་ཀྱི་དོན་
བཤད་པ། ...
.............. (337)
༣༦ ཁྱད་པར་གཞན་ནི་སྤོང་བ་དང་ཞེས་སོགས་ཀྱི་གཞུང་དོན་
བཤད་པ། ..
............. (343)
༣༧ ལྡོག་པ་ངོ་བོ་ཉིད་མེད་ཕྱིར་ཞེས་སོགས་ཀྱི་དོན་
བཤད་པ། །
...... (348)



(368)
(374)
༣༨ རང་བཞིན་གྱི་རྟགས་ཡང་དག་གི་དབྱེ་བ་བཤད་པ། ...... (364)
༣༩ ལྟོས་མེད་ཀྱི་རྟགས་དང་གནོད་པ་ཅན་གྱི་རྟགས་
བཤད་པ།.. ....................................
༤༠ དེས་ན་དངོས་པོའི་ཡུལ་ཅན་གྱི་ཞེས་སོགས་ཀྱི་དོན་
བཤད་པ།...........
༤༡ རིག་བྱེད་པས་འདོད་པའི་ལྡོག་ཁྱབ་རྐྱང་པ་ཅན་གྱི་རྟགས་
ཡང་དག་དགག་པ། .. ..................... (378)
༤༢ ཕྱོགས་སྒྲའི་རྣམ་བཞག་རྒྱལ་ཚབ་དགོངས་རྒྱན། ........ (383)
འབྲེལ་བ་ངེས་འབྱེད་ཀྱི་མཐའ་དཔྱོད་བཤད་པ།
༤༣ གཞན་ལུགས་དགག་པ། .......................... (393)
༤༤ རང་ལུགས་བཞག་པ།
................ (429)
༤༥ རྟགས་མི་མཐུན་ཕྱོགས་ལ་མ་མཐོང་ཙམ་གྱིས་ལྡོག་ཁྱབ་གྲུབ་པར་
འདོད་པ་དག་གི་བསམ་པ་ཇི་ལྟར་ཡིན་པ་བཤད་པ། ... (458)
ཚད་མ་གྲུབ་པའི་ལེའུའི་སྤྱི་དོན་བཤད་པ་ལ། །
༤༦ གཞུང་དོན་བཤད་པ།......
........... (464)
འ༧ རང་ལས་ངེས་ཀྱི་ཚད་མ་དང་གཞན་ལས་ངེས་ཀྱི་ཚད་མ་



བཤད་པ།
......... (472)
༤༨ དེ་ལྡན་བཅོམ་ལྡན་ཚད་མ་ཉིད་ཅེས་སོགས་ཀྱི་དོན་
བཤད་པ། ....
.............. (478)
.............. (503)
༤༩ འབྲས་མཚུངས་ཀྱི་ལྟག་ཆོད་བཤད་པ། ............... (480)
༥༠ སྒྲུབ་བྱེད་ཐུགས་རྗེ་གོམས་ལས་དེ་ཞེས་སོགས་ཀྱི་གཞུང་
དོན་བཤད་པ། .....
................. (489)
༥༡ སྐྱེ་བ་སྔ་ཕྱི་སྒྲུབ་པའི་རིགས་པ་བཤད་པ། ............. (499)
༥༢ རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲའི་ཁྱད་པར་
བཤད་པ།
༥༣ འཕགས་པའི་བདེན་བཞི་བཤད་པ། .................. (507)
ཐར་ལམ་གསལ་བྱེད་ཚད་མ་གྲུབ་པའི་ལེའུ་བཤད་པ།
༥༤ སྤྱི་དོན་བཤད་པ། ............. .................. (519)
༥། ཚད་མའི་མཚན་ཉིད་བསྟན་ཚུལ་ལ་མཐའ་དཔྱད་པ། ...... (528)
༥༦ བཟུང་བ་འཛིན་ཕྱིར་ཀུན་རྫོབ་ནི། །མི་འདོད་ཅེས་སོགས་
ཀྱི་དོན་བཤད་པ། ......... ................ (547)
༥༧ རང་ལས་ངེས་དང་གཞན་ལས་ངེས་ཀྱི་ཚད་མ་བཤད་པ།(552)



.. (585)
༥༨ ཚད་མའི་སྐྱེས་བུ་ངོས་བཟུང་བ། ..................... (572)
༥༩ འབྲས་མཚུངས་ཀྱི་ལྟག་ཆོད་བཤད་པ། ............... (575)
༦༠ རྟགས་ཀྱི་སྒྲ་དང་དོན་གཉིས་ལས་དོན་གཙོ་ཆེ་བར་བསྟན་ པ། (579)
༦༡ ཐུབ་པ་ཚད་མའི་སྐྱེས་བུར་སྒྲུབ་པའི་ལུགས་འབྱུང་གི་རིགས་པ་
བཞི་བཤད་པ། .....
༦༢ རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲའི་རྣམ་གཞག་
བཤད་པ། ............ ..................... (594)
༦༣ འཕགས་པའི་བདེན་པ་བཞི་བཤད་པ། ....….......…...... (600)
པ༤ ཚད་མ་གྲུབ་པའི་ལེའུའི་གཞུང་དོན་ལམ་གྱི་རིམ་པར་བསྒྲིགས་
ནས་ཉམས་སུ་ལེན་ཚུལ་བཤད་པ། ..... .............. (607)
ས་ལམ་གྱི་རྣམ་གཞག་བཤད་པ།
༦༥ ཐེག་པ་གསུམ་གྱི་ལམ་བགྲོད་ཚུལ་སྤྱིར་བསྟན་པ། ........ (626)
༦༦ ཐེག་ཆེན་གྱི་ས་ལམ་གྱི་རྣམ་བཞག་བྱེ་བྲག་ཏུ་བཤད་པ།... (634)
༦༧ རབ་དགའ་སོགས་ས་བཅུ་བཤད་པ། ................. (639)
༦༨ འབྲས་བུ་སའི་རྣམ་གཞག་བཤད་པ། ................ (655)



(663)
རྟེན་འབྲེལ་གྱི་རྣམ་གཞག་རིགས་པའི་དབང་གི་
རྒྱལ་པོ་བཤད་པ།
༦༩ རྟེན་འབྲེལ་གྱི་སྒྲ་དོན་སོགས་བཤད་པ། ...............
༧༠ ཡན་ལག་བཅུ་གཉིས་སོ་སོའི་མཚན་ཉིད་བཤད་པ། ...... (669)
༧༡ བསྡུ་བ་བཤད་པ། ...........….................... (709)
༧༢ ཚེ་དུ་ལ་རྫོགས་དཔྱད་པ། ................. (712)
༧༣ ས་མཚུངས་ལ་དཔྱད་པ། ............ (718)
༧༤ གྲངས་ངེས་དང་གོ་རིམ་ལ་དཔྱད་པ། ................ (727)
༧༥ སྒོམ་ཚུལ་སོགས་བཤད་པ།
(730)



༄༅། །རྒྱས་པའི་བསྟན་བཅོས་ཚད་མ་རྣམ་འགྲེལ་
པཎ་ཆེན་ཤནྟི་པ་བློ་གྲོས་རྒྱལ་མཚན་གྱིས་མཛད་པ་
བཞུགས་སོ། །
རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་རང་དོན་ལེའུའི་
རྣམ་པར་བཤད་པ་ལུང་དང་རིགས་པའི་གཏེར་མཛོད་ཅེས་བྱ་བ། པཎ་
ཆེན་ཤནྟི་པ་བློ་གྲོས་རྒྱལ་མཚན་གྱིས་མཛད་པ་བཞུགས་སོ། །བླ་མ་
དང་ཡི་དམ་མཁྱེན་པའི་གཏེར་ལ་ཕྱག་འཚལ་ལོ། །ཐུགས་རྗེའི་དབང་
གྱུར་བློ་གྲོས་གཟིངས་བརྟེན་གཞུང་ལུགས་ཆུ་གཏེར་ཆེ་ལས་བགྲོད།
།ལུང་ རིགས་ རིན་ཆེན་གླིང་ལ་དབང་སྒྱུར་ལེགས་བཤད་དབང་གི་
༧རྒྱལ་པོ་མཆོག །འཆད་རྩོད་རྩོམ་པའི་རྒྱལ་མཚན་རྩེར་བཀོད་
དོན་གཉེར་གདུལ་བྱའི་རེ་བ་སྐོང་། །མཁས་པའི་དེད་དཔོན་ཤནྟི་པ་
ཞེས་ ས་ གསུམ་ གྲགས་ པའི་ ཡོངས་ འཛིན་ རྒྱལ། །འདིར་ རྒྱས་ པའི་
བསྟན་བཅོས་ཚད་མ་རྣམ་འགྲེལ་འཆད་པ་ལ།།
སྤྱིར་བཤད་པ།
སྤྱིར་བཤད་པ་དང༌། བྱེ་བྲག་ཏུ་བཤད་པ་གཉིས། དང་པོ་ནི།
རང་ཅག་ཐར་པ་དང་ཐམས་ཅད་མཁྱེན་པའི་གོ་འཕང་ཐོབ་པར་འདོད་
པ་རྣམས་ཀྱིས་དང་པོར་རྒྱལ་བའི་བསྟན་པ་ཁོ་ན་ལ་འཇུག་རིགས་ཏེ།
རྒྱལ་བའི་བསྟན་པ་དེ་འགྲོ་བ་རྣམས་ཀྱི་སྡུག་བསྔལ་གྱི་ནད་སེལ་བར་
བྱེད་པའི་སྨན་དང༌། ཕན་བདེའི་དགོས་འདོད་ཐམས་ཅད་འབྱུང་བའི་



ཡིད་བཞིན་གྱི་ནོར་བུ་ལྟ་བུ་ཡིན་ཏེ། སྤྱོད་འཇུག་ལས། འགྲོ་བའི་སྡུག་
བསྔལ་སྨན་གཅིག་པུ་ཞེས་སོགས་གསུངས་པའི་ཕྱིར། འཇུག་བྱ་རྒྱལ་
བའི་བསྟན་པ་དེ་ལ་ལུང་གི་བསྟན་པ་དང་རྟོགས་པའི་བསྟན་པ་གཉིས་
སུ་ཡོད་ཅིང་། དེ་ལ་འཇུག་པའི་ཚུལ་ལ། བཤད་པ་ཐོས་བསམ་གྱི་སྒོ་
ནས་འཇུག་པའི་ཚུལ་དང་། སྒྲུབ་པ་ཉམས་ལེན་གྱི་སྒོ་ནས་འཇུག་པའི་
ཚུལ་གཉིས་སུ་ཡོད་དེ། མངོན་པ་མཛོད་ལས། སྟོན་པའི་དམ་ཆོས་རྣམ་
གཉིས་ཏེ། ལུང་དང་རྟོགས་པའི་བདག་ཉིད་དོ། །དེ་འཛིན་བྱེད་པ་སྨྲ་
བྱེད་དང་། །སྒྲུབ་པར་ བྱེད་པ་ཁོ་ན་ཡིན། །ཞེས་ གསུངས་ པའི་ཕྱིར།
ལུང་གི་བསྟན་པ་ དེ་ ལ་ སངས་ རྒྱས་ ཀྱི་བཀའ་དང་། དེའི་དགོངས་
འགྲེལ་དུ་གྱུར་པའི་བསྟན་བཅོས་གཉིས་སུ་ཡོད་དེ། ལྷའི་བུས་ཞུས་
པའི་ མདོ་ ལས། ཆོས་ རྣམས་ ཐམས་ ཅད་ བཀའ་ དང་ བསྟན་བཅོས་
གཉིས་སུ་འདུ། ལེགས་པར་གསུང་དང་དེ་ཡི་དགོངས་འགྲེལ་པ། །དེ་
ཡི་དབང་གིས་ཤཱཀྱའི་བསྟན་པ་ནི། འཇིག་རྟེན་ཁམས་འདིར་ཡུན་རིང་
གནས་པར་གྱུར། །ཞེས་གསུངས་པའི་ཕྱིར། སངས་རྒྱས་ཀྱི་བཀའ་དེ་
ལ་རྒྱས་པར་དབྱེ་ན། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་དུ་ཡོད་ཅིང་།
རྗོད་བྱེད་ ཀྱི་སྒོ་ནས་བསྡུ་ན། གསུང་རབ་ཡན་ལག་བཅུ་གཉིས་སུ་
བསྡུས། བརྗོད་བྱའི་སྒོ་ནས་བསྡུ་ན། སྡེ་སྣོད་རིན་པོ་ཆེ་རྣམ་པ་གསུམ་
མམ། དྲང་དོན་གྱི་མདོ་དང་། ངེས་དོན་གྱི་མདོ་གཉིས་སུ་འདུས། ཆེད་
དུ་བྱ་བའི་གདུལ་བྱའི་སྒོ་ནས་བསྡུ་ན་ཐེག་ཆེན་གྱི་སྡེ་སྣོད་དང༌། ཐེག་



དམན་གྱི་སྡེ་སྣོད་གཉིས་སུ་འདུའོ། ཡང་དེ་ལ་གཙོ་ཆེ་བའི་སྒོ་ནས་དབྱེ་
ན། བཀའ་དང་པོ་བདེན་བཞིའི་ཆོས་འཁོར། བར་པ་མཚན་ཉིད་མེད་
པའི་ཆོས་འཁོར། ཐ་མ་ལེགས་པར་རྣམ་པར་ཕྱེ་བའི་ཆོས་འཁོར་དང་
གསུམ་ དུ་ ཡོད། དེའི་ དགོངས་ འགྲེལ་ གྱི་ བསྟན་བཅོས་ ལ་ དབྱེ་ན།།
བཀའ་ སྤྱིའི་ དགོངས་ འགྲེལ་གྱི་བསྟན་བཅོས་དང༌། བཀའ་ སོ་ སོའི་
དགོངས་ འགྲེལ་ གྱི་ བསྟན་ བཅོས་ གཉིས་ སུ་ཡོད། དང་ པོ་ ལ་ཡང་།།
བཀའ་སྤྱིའི་ཚིག་གི་ཆ་གཙོ་བོར་འགྲེལ་བ་དང་། དེའི་དོན་གྱི་ཆ་གཙོ་
བོར་འགྲེལ་པ་གཉིས་ལས། དང་པོ་ནི། སྒྲའི་བསྟན་བཅོས་ ཀུན་ཏུ་
བཟང་པོ་ལྟ་བུ་དང༌། གཉིས་པ་ནི། ཚད་མ་སྡེ་བདུན་ལྟ་བུའོ། །བཀའ་
སོ་ སོའི་དགོངས་འགྲེལ་ གྱི་བསྟན་བཅོས་ལ་དབྱེ་ན། བཀའ་དང་པོ་
བདེན་པ་བཞིའི་ཆོས་འཁོར་གྱི་དགོངས་པ་འགྲེལ་བའི་བསྟན་བཅོས།
བར་པ་མཚན་ཉིད་མེད་པའི་ཆོས་འཁོར་གྱི་དགོངས་པ་འགྲེལ་བའི་
བསྟན་བཅོས། ཐ་མ་ལེགས་ པར་རྣམ་ པར་ ཕྱེ་བའི་ ཆོས་ འཁོར་ གྱི་
དགོངས་པ་འགྲེལ་བའི་བསྟན་བཅོས་དང་གསུམ་དུ་ཡོད། དང་པོ་ལ།
དེའི་ལྟ་བའི་ཆ་གཙོ་བོར་འགྲེལ་བ་དང་། དེའི་སྤྱོད་པའི་ཆ་གཙོ་བོར་
འགྲེལ་བ་གཉིས་ལས། དང་པོ་ནི། མངོན་པ་སྡེ་བདུན་དང་། མངོན་པ་
མཛོད་ལྟ་བུ། ཕྱི་མ་ནི་འདུལ་བ་མདོ་རྩ་བ་ལྟ་བུའོ། །གཉིས་པ་དེ་ལ་
ཡང་། དེའི་ལྟ་བའི་ཆ་གཙོ་བོར་འགྲེལ་བ་དང་། དེའི་སྤྱོད་པའི་ཆ་གཙོ་
བོར་འགྲེལ་བ་གཉིས་ལས། དང་པོ་ནི། དབུ་མ་རིགས་ཚོགས་དྲུག་ལྟ་
3་



བུ། ཕྱི་མ་ནི། བསླབ་པ་ཀུན་ལས་བཏུས་ པ་དང༌། བྱང་ཆུབ་སེམས་
དཔའི་སྤྱོད་པ་ལ་འཇུག་པ་ལྟ་བུའོ། །གསུམ་པ་དེ་ལ་ཡང་། དེའི་ལྟ་
བའི་ཆ་གཙོ་བོར་འགྲེལ་བ་དང་། དེའི་སྤྱོད་པའི་ཆ་གཙོ་བོར་འགྲེལ་བ་
དང་ གཉིས་ལས། དང་པོ་ནི། དབུས་དང་མཐའ་རྣམ་པར་འབྱེད་པ་
དང་། ཆོས་དང་ཆོས་ཉིད་རྣམ་པར་འབྱེད་པའི་བསྟན་བཅོས་ལྟ་བུའོ།
།གཉིས་པ་ནི། ཐེག་པ་ཆེན་པོའི་མདོ་སྡེ་རྒྱན་ལྟ་བུའོ། །འོ་ན། བཀའ་
སྤྱིའི་དོན་གྱི་ཆ་གཙོ་བོར་འགྲེལ་བའི་ཚད་མའི་བསྟན་བཅོས་དག་བྱུང་
ཚུལ་ཇི་ལྟ་བུ་ཞེ་ན། སྔོན་ཚེ་ལོ་ཉི་ཁྲིའི་ཚེ་སངས་རྒྱས་འོད་སྲུང་བྱོན་
པའི་དུས་སུ་ཚད་མའི་བསྟན་བཅོས་དག་བྱུང་བར་གྲགས་ཤིང་། བསྟན་
པ་འདིའི་དབང་དུ་བྱས་ན། དང་པོར་དགྲ་བཅོམ་པ་ཆོས་སྐྱོབ་ཀྱིས་ཚད་
མའི་བསྟན་བཅོས་སྨྲ་བའི་སྒྲོན་མེ་ཞེས་བྱ་བ་མཛད། དེའི་ རྗེས་སློབ་
དཔོན་དབྱིག་གཉེན་གྱིས་རྩོད་པ་སྒྲུབ་པ་ལ་སོགས་པ་ཚད་མའི་བསྟན་
བཅོས་མང་དུ་མཛད། དེའི་རྗེས་བདག་ཉིད་ཆེན་པོ་སློབ་དཔོན་ཕྱོགས་
ཀྱི་གླང་པོས་དམིགས་རྟགས་རྩ་འགྲེལ་སོགས་ཚད་མའི་བསྟན་བཅོས་
ཐོར་བུ་བ་བརྒྱ་རྩ་བརྒྱད་མཛད་ཅིང་། དེ་དག་གི་དོན་ཕྱོགས་གཅིག་ཏུ་
བསྡུས་ནས་སྟོན་པ་ལ། ཚད་མའི་བསྟན་བཅོས་ཀུན་ལས་བཏུས་པ་
མཛད། ཀུན་ལས་བཏུས་པ་དེ་ཡང་ རྗོད་བྱེད་ཀྱི་ཚིག་ཤིན་ཏུ་བརླིང་
བས་ཕྱི་རབས་ཀྱི་( ༣ན ) གདུལ་བྱ་རྣམས་ཀྱིས་དོན་ཇི་ལྟ་བ་བཞིན་
རྟོགས་མི་ནུས་པར་དགོངས་ནས། དེའི་དགོངས་པ་འགྲེལ་བར་བྱེད་པ་



ལ། དཔལ་ལྡན་ཆོས་ ཀྱིས་ གྲགས་པས་བཙོ་བོ་ལུས་ལྟ་བུའི་བསྟན་
བཅོས་གསུམ་དང་། འཕྲོས་པ་ཡན་ལག་ལྟ་བུའི་བསྟན་བཅོས་བཞི་སྟེ།
ཚད་མའི་བསྟན་བཅོས་སྡེ་བདུན་མཛད། དང་པོ་གསུམ་ནི། རྒྱས་པའི་
བསྟན་བཅོས་ཚད་མ་རྣམ་འགྲེལ། ཅུང་ཟད་བསྡུས་པ་ཚད་མ་རྣམ་ངེས།
ཤིན་ཏུ་བསྡུས་ པ་ ཚད་ མ་ རིགས་ ཐིགས་རྣམས་ སོ། ཕྱི་མ་བཞི་ནི།
གཏན་ཚིགས་ ཐིགས་ པ། འགྲེལ་པ་བརྟག་པ། རྒྱུད་ གཞན་ སྒྲུབ་པ།
རྩོད་པའི་རིག་པ་རྣམས་སོ། །དང་པོ་གསུམ་པོ་དེ་ལ། གཙོ་བོ་ལུས་ལྟ་
བུའི་བསྟན་བཅོས་ཞེས་བརྗོད་པའི་རྒྱུ་མཚན་ཡོད་དེ། གསུམ་པོ་དེ་རེ་
རེ་ནས། ཚད་མའི་ལུས་ཡོངས་སུ་རྫོགས་པ་ཆ་ཚང་བ་རེ་སྟོན་པའི་རྒྱུ་
མཚན་གྱིས་ དེ་ ལྟར་བརྗོད་ པའི་ ཕྱིར། དེ་ལྟར་སྟོན་པ་ཡང་ཡིན་ཏེ།
གསུམ་པོ་དེ་རེ་རེས་རྟོག་གེའི་ཚིག་དོན་བརྒྱད་ཆ་ཚང་བ་རེ་སྟོན་པའི་
ཕྱིར། དེ་ ཡང་ དང༌ པོ་ དེས་ རང་ ཕྱོགས་ འཐད་ པར་ སྒྲུབ་ཚུལ་ དང་།
གཞན་ཕྱོགས་སུན་འབྱིན་ཚུལ་གཉིས་ཀ་རྒྱས་པར་སྟོན་པས་ན། རྒྱས་
པའི་བསྟན་བཅོས་དང་། བར་པ་དེས་རང་ཕྱོགས་འཐད་པར་སྒྲུབ་ཚུལ་
རྒྱས་པར་སྟོན་ཡང་། གཞན་ཕྱོགས་སུན་འབྱིན་ཚུལ་བསྟན་བཅོས་སྔ་
མ་ལ་ལྟོས་ཏེ་ཅུང་ཟད་བསྡུས་ནས་སྟོན་པས་ན། ཅུང་ཟད་བསྡུས་པ་
དང་། གསུམ་པ་དེས་དེ་གཉིས་ཀ་བསྟན་བཅོས་སྔ་མ་གཉིས་ལ་ལྟོས་
ཏེ་ཤིན་ཏུ་བསྡུས་ཏེ་སྟོན་པས་ན། ཤིན་ཏུ་བསྡུས་པ་ཞེས་བརྗོད་པ་ཡིན་
ནོ། །ཕྱི་མ་བཞི་པོ་ལ་འཕྲོས་པ་ཡན་ལག་ལྟ་བུའི་བསྟན་བཅོས་ཞེས་



བརྗོད་པའི་རྒྱུ་མཚན་ཡོད་དེ། གཙོ་བོར་གྱུར་པའི་བསྟན་བཅོས་གསུམ་
པོ་དེའི་སྐབས་ནས་འཕྲོས་ཤིང་། ཚད་མའི་ལུས་ཡོངས་སུ་རྫོགས་པ་ཆ་
ཚང་བ་རེ་མི་སྟོན་པར་ཡན་ལག་རེ་ཙམ་སྟོན་པའི་རྒྱུ་མཚན་གྱིས་དེ་
ལྟར་བརྗོད་པའི་ཕྱིར། དེ་ཡང་གཏན་ཚིགས་ཐིགས་པས་གཙོ་བོར་གྱུར་
པའི་བསྟན་བཅོས་ གསུམ་པོ་དེ་ རང་དོན་ལེའུའི་སྐབས་ལས་འཕྲོས་
ནས། གཏན་ཚིགས་ཀྱིས་རྣམ་བཞག་སྟོན་པར་བྱེད་ཅིང་། འགྲེལ་པ་
བརྟག་པ་དེ་ལས་འཕྲོས་ནས། རྟགས་ཆོས་ཀྱི་འབྲེལ་པའི་རྣམ་བཞག་
སྟོན་པར་བྱེད་པ་ཡིན་ནོ། རྒྱུད་གཞན་སྒྲུབ་པ་གསུམ་པོ་དེའི་མངོན་
གསུམ་ལེའུ་དང༌ (༣བ )་གཞན་དོན་ལེའུའི་སྐབས་ལས་འཕྲོས་པ་
ཡིན་ཏེ། གསུམ་པོ་དེའི་མངོན་གསུམ་ལེའུའི་ཕྱི་དོན་འགོག་པའི་སྐབས་
སུ་ཕྱི་དོན་བཀག །གཞན་དོན་ལེའུར་སྔ་རྒོལ་གྱིས་རང་ལས་རྒྱུད་
གཞན་པའི་ཕྱི་རྒོལ་གྱི་དོན་བྱེད་ཚུལ་སྟོན་པ་ལ། ཕྱི་དོན་འགོག་པ་མི་
འཐད་དེ། ཕྱི་དོན་མ་གྲུབ་ན་ནང་ཤེས་པ་ལས་དོན་གཞན་དུ་གྱུར་པའི་
གཟུགས་སོགས་མ་གྲུབ་དགོས། དེ་ལྟར་ན་སྔ་རྒོལ་ལས་རྒྱུད་གཞན་དུ་
གྱུར་པའི་ཕྱི་རྒོལ་མ་གྲུབ་དགོས། དེ་ལྟར་ན་སྔ་རྒོལ་གྱིས་རང་ལས་
རྒྱུད་གཞན་པའི་ཕྱི་རྒོལ་གྱི་དོན་བྱེད་པ་མི་འཐད་པར་འགྱུར་བའི་ཕྱིར་
ཞེ་ན་སྐྱོན་མེད་དེ། ཕྱི་རོལ་དོན་དུ་གྱུར་པའི་གཟུགས་སོགས་མ་གྲུབ་
ཀྱང་ནང་ཤེས་པའི་བདག་ཉིད་དུ་གྱུར་པའི་གཟུགས་སོགས་གྲུབ་པའི་
སྔ་རྒོལ་གྱིས་རང་ལས་རྒྱུད་གཞན་པའི་ཕྱི་རྒོལ་གྱི་དོན་བྱེད་པར་འཐད་



པའི་ཕྱིར། ཞེས་སྟོན་པ་ལ། རང་ལུས་བློ་སྔོན་འགྲོ་བ་ཡི། བྱ་བ་མཐོང་
ནས་ གཞན་ ལ་ དེ། འཛིན་ཕྱིར་ གལ་ཏེ་ བློ་ཤེས་འགྱུར། །ཚུལ་ འདི་
སེམས་ཙམ་ལ་ཡང་མཚུངས་། ཞེས་རྒྱུད་གཞན་སྒྲུབ་པ་གསུངས་པའི་
ཕྱིར། རྩོད་པའི་རིག་པ་ནི་གསུམ་པོ་དེའི་གཞན་དོན་ལེའུའི་སྐབས་ནས་
འཕྲོས་ པ་ ཡིན་ཏེ། དེ་ དེ་ལས་ འཕྲོས་ནས། རྒོལ་ཕྱི་རྒོལ་དཔང་པོ་
གསུམ་གྱི་རྣམ་གཞག་དེ་རྣམས་རྩོད་པ་བྱེད་པའི་ཚུལ། རྩོད་པའི་ངོ་བོ་
སུན་འབྱིན་གྱི་རབ་དབྱེ་རྣམས་སྟོན་པར་བྱེད་པའི་ཕྱིར། །དེས་ན་ཐར་
པ་དང་ཐམས་ཅད་མཁྱེན་པའི་གོ་འཕང་ཐོབ་པར་འདོད་པ་རྣམས་ཀྱིས་
སྡེ་བདུན་མདོ་དང་བཅས་པ་ལ་ཐོས་བསམ་གྱི་སྒོ་ནས་འཇུག་དགོས་སྟེ།
སྡེ་བདུན་མདོ་དང་བཅས་པ་འདི་ཉིད་ཆེ་བའི་ཡོན་ཏན་ཕུལ་དུ་བྱུང་བ་
དང་ལྡན་པའི་བསྟན་བཅོས་ཡིན་པའི་ཕྱིར། དེ་ཡང་མཛད་པ་པོའི་ཆེ་བ་
ནི། ཚད་མའི་མདོ་ཀུན་ལས་བཏུས་པ་མཛད་པ་པོ་སློབ་དཔོན་ཕྱོགས་
ཀྱི་གླང་པོ་དེ་ལྷག་པའི་ལྷ་རྗེ་བཙུན་འཇམ་དབྱངས་ཀྱིས་དངོས་སུ་རྗེས་
སུ་བཟུང་བ་དང་། རང་གཞན་གྱི་གྲུབ་མཐའ་རྒྱ་མཚོ་ལྟ་བུའི་ཕ་རོལ་དུ་
སོན་པ་ སོགས་ཆེ་བའི་ཡོན་ཏན་མཐའ་ཡས་པ་དང་ལྡན་ཞིང་། སྡེ་
བདུན་མཛད་པ་པོ་དཔལ་ལྡན་ཆོས་ཀྱི་གྲགས་པ་དེ་བྱང་ཆུབ་སེམས་
དཔའ་ཀུན་ཏུ་བཟང་པོའི་རྣམ་སྤྲུལ་དུ་ས་གསུམ་ན་གྲགས་ཤིང་། རྒྱལ་
བའི་གསུང་རབ་ཀྱི་དགོངས་པ་ཕྱིན་ཅི་མ་ལོག་པར་འགྲེལ་པར་བྱེད་
པའི་འགྲེལ་བྱེད་ཚད་ལྡན་དུ་མདོ་རྒྱུད་དུ་མ་ནས་ལུང་བསྟན་པ་ཡིན་ཏེ།



མཇམ་དཔལ་རྩ་རྒྱུད་ལས། མུ་སྟེགས་རིགས་ལ་སྒྲ་ཚད་ (ན）
མཁས། ཡི་གེ་དྷ་ ཞེས་ སྡོམ་བརྩོན་ཉིད། ལྷོ་ཡི་ཕྱོགས་སུ་རྣམ་པར་
གྲགས། མུ་ སྟེགས་ རྒོལ་ བ་ བཟློག་ ནས་ ཀྱང་། །དེ་ ནི་ སྡོམ་ བརྩོན་
སྔགས་ ཀྱང་ འགྲུབ། ཅེས་ གསུངས་ པའི་ ཕྱིར། སྡེ་ བདུན་ མདོ་ དང་
བཅས་པ་འདི་དག་ཐོབ་བྱ་ཐར་པ་དང་ཐམས་ཅད་མཁྱེན་པ་ཐོབ་བྱེད་
ཀྱི་ཐབས་དང་བཅས་པ་དངོས་སྟོབས་ཀྱིས་རིགས་པ་དྲི་མ་མེད་པའི་
ལམ་ནས་དྲངས་ནས་གཏན་ལ་འབེབ་པར་བྱེད་པའི་བསྟན་བཅོས་
གཞན་ལས་ཆེས་ཁྱད་པར་དུ་འཕགས་པ་ཡིན་ནོ། །འོ་ན་སྡེ་བདུན་མདོ་
དང་བཅས་པའི་དགོངས་པ་འགྲེལ་པའི་འགྲེལ་པ་དེ་ལ་དུར་ཡོད་ཅེ་ན།
ཚད་མ་ཀུན་བཏུས་ཀྱི་དགོངས་པ་འགྲེལ་བར་བྱེད་པའི་འགྲེལ་པ་དེ་ལ་
གཙོ་ཆེ་བའི་སྒོ་ནས་སློབ་དཔོན་ཉིད་ཀྱིས་མཛད་པའི་རང་འགྲེལ། དེའི་
འགྲེལ་པ་སློབ་དཔོན་རྒྱལ་དབང་བློས་མཛད་པ། སློབ་དཔོན་དུ་བ་
ལྷས་མཛད་པའི་འགྲེལ་པ། སློབ་དཔོན་ཞི་བ་འཚོས་མཛད་པའི་འགྲེལ་
པ། དེའི་འགྲེལ་བཤད་སློབ་དཔོན་ཀ་མ་ལ་ཤི་ལས་མཛད་པའི་འགྲེལ་
པ་རྣམས་སུ་ཡོད་དོ། །བསྟན་བཅོས་རྣམ་འགྲེལ་འདི་ཉིད་ཀྱི་དགོངས་
པ་འགྲེལ་པར་བྱེད་པའི་འགྲེལ་པ་དེ་ལ་གཙོ་ཆེ་བའི་སྒོ་ནས་བརྒྱད་དུ་
ཡོད་དེ། སློབ་དཔོན་ཉིད་ཀྱིས་མཛད་པའི་ལེའུ་དང་པོའི་རང་འགྲེལ།
སློབ་ དཔོན་ ལྷ་དབང་བློས་མཛད་པའི་ ལེའུ་གཉིས་པ་མན་ཆད་ ཀྱི་
འགྲེལ་པ། དེ་གཉིས་ཀྱི་འགྲེལ་བཤད་སློབ་དཔོན་ཤཱཀྱ་བློས་མཛད་པ།
8



སློབ་དཔོན་བྲམ་ཟེ་ཆེན་པོས་མཛད་པའི་འགྲེལ་པ། སློབ་དཔོན་ཤེར་
བྱུང་བློ་གྲོས་ ཀྱིས་མཛད་པའི་ཚད་མ་རྒྱན། དེའི་འགྲེལ་བཤད་སློབ་
དཔོན་རྒྱལ་བ་ཅན་གྱིས་མཛད་པ། སློབ་དཔོན་ཡ་མ་རིས་མཛད་པའི་
འགྲེལ་ བཤད། སློབ་ དཔོན་ ཉི་ མ་ སྦས་ པས་ མཛད་ པའི་ འགྲེལ་ པ་
རྣམས་སུ་ཡོད་པའི་ཕྱིར། སྡེ་བདུན་གཞན་རྣམས་ཀྱི་དགོངས་པ་འགྲེལ་
པར་བྱེད་པའི་འགྲེལ་པ་དེ་ལ་གཙོ་ཆེ་བའི་སྒོ་ནས་སློབ་དཔོན་ཆོས་
མཆོག་གིས་མཛད་པའི་ཚད་མ་རྣམ་ངེས་ཀྱི་འགྲེལ་པ་འཐད་ལྡན་ཆེ་བ།
དེས་མཛད་པའི་ རིགས་ཐིག་གི་འགྲེལ་པ་འཐད་ལྡན་ཆུང་བ། སློབ་
དཔོན་ཀ་མ་ལ་ཤི་ལས་མཛད་པའི་རིགས་ཐིག་གི་ཕྱོགས་སྔ་མདོར་
བསྡུས་པ། དེས་མཛད་པའི་རྩོད་རིགས་ཀྱི་འགྲེལ་པ་རྣམས་སུ་ཡོད་
པའི་ཕྱིར།
བྱེ་བྲག་ཏུ་བཤད་པ་ལ།
བཤད་བྱའི་བཀའ་ངོས་བཟུང་བ། །
༈ གཉིས་པ་བྱེ་བྲག་ཏུ་བཤད་པ་ལ། བསྟན་བཅོས་འདིའི་
བཤད་བྱ་ངོས་བཟུང་བ་དང༌། འཆད་བྱེད་ ( ༤བ ) བསྟན་བཅོས་ཀྱི་
ལུས་ དངོས་ བཤད་ པ་ གཉིས། དང་པོ་ལ། བཤད་ བྱའི་བཀའ་ ངོས་
བཟུང་བ་དང་། བཤད་བྱའི་བསྟན་བཅོས་ངོས་བཟུང་པ་གཉིས། དང་
པོ་ནི། རྒྱལ་བའི་གསུང་རབ་མཐའ་དག་བསྟན་བཅོས་འདིའི་བཤད་བྱ་
ཡིན་ཏེ། གཞི་ལམ་འབྲས་གསུམ་གྱི་རྣམ་བཞག་ཆ་ཚང་བ་རེ་མི་སྟོན་



པའི་རྒྱལ་བའི་གསུང་རབ་མེད་པ་གང་ཞིག བསྟན་བཅོས་འདིར་
གཞི་ལམ་འབྲས་གསུམ་གྱི་རྣམ་བཞག་རྒྱལ་བའི་གསུང་རབ་ནས་བྱུང་
བ་བཞིན་དུ་ཆ་ཚང་བ་རེ་སྟོན་པའི་ཕྱིར། བསྟན་བཅོས་འདིར་ཚད་མ་
རྣམ་པ་གཉིས་འཁོར་དང་བཅས་པ་ཡང་རྒྱལ་བའི་གསུང་རབ་ནས་བྱུང་
བ་བཞིན་བསྟན་པའི་ ཕྱིར་ཏེ། རྒྱལ་བའི་གསུང་རབ་ལས། དགེ་སློང་
དག་གཟུགས་ཤེས་པ་ནི་རྣམ་པ་གཉིས་ཏེ་མིག་དང་ཡིད་ལ་བརྟེན་པའོ།
།ཞེས་པས་དབང་མངོན་དང་། ཡིད་མངོན་བསྟན། སོ་སོ་རང་གི་རིགས་
པར་བྱ་བ ཞེས་པས། རང་རིག་མངོན་སུམ་དང་། ཆོས་རྣམས་ལ་ཆོས་
ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་པ་སྐྱེས་སོ་ཞེས་
པས། རྣལ་འབྱོར་མངོན་གསུམ་དང་། དུ་བ་ལས་ནི་མེ་ཤེས་དང་། །ཆུ་
སྐྱར་ ལས་ ནི་ ཆུ་ ཤེས་ ལྟར། །བྱང་ ཆུབ་ སེམས་ དཔའ་ བློ་ ལྡན་ གྱི།
།རིགས་ནི་ཚད་མ་དག་ལས་ཤེས་ཞེས་པས། འབྲས་རྟགས་ཡང་དག་
དང་དེ་ལ་བརྟེན་པའི་ རྗེས་དཔག་དང་། གང་ཅུང་ཟད་སྐྱེ་བའི་བདག་
ཉིད་ཅན་དེ་ཐམས་ཅད་ནི་འགག་པའི་ཆོས་ཅན་ནོ་ཞེས་པས་རང་བཞིན་
གྱི་རྟགས་ཡང་དག་དང་དེ་ལ་བརྟེན་པའི་རྗེས་དཔག་དང་། ང་འམ་ང་
འདྲ་བའི་གང་ཟག་གིས་གང་ཟག་གི་ཚོད་བཟུང་པར་བྱ་ཡི་ཞེས་པས།
སྣང་རུང་མ་དམིགས་པའི་རྟགས་ཡང་དག་དང་དེ་ལ་བརྟེན་པའི་རྗེས་
དཔག་དང༌། གང་ཟག་གིས་གང་ཟག་གི་ཚོད་བཟུང་བར་མི་བྱ་སྟེ་དོན་
ཆེན་པོ་ལས་ཉམས་པར་འགྱུར་བའི་ཕྱིར་རོ། ཞེས་པས། མི་སྣང་བ་མ་
10



དམིགས་ པའི་རྟགས་ཡང་དག་དང༌། དེ་ལ་བརྟེན་པའི་ རྗེས་དཔག་
བསྟན་པ་ལྟར་བསྟན་བཅོས་འདིར་ཡང་བསྟན་པའི་ཕྱིར་རོ། །དེ་ལྟར་
ཡིན་ཡང་། བཀའ་ཐ་མ་ལེགས་པར་རྣམ་པར་ཕྱེ་བའི་ཆོས་འཁོར་ནི་
བསྟན་བཅོས་འདིའི་བཤད་བྱའི་གཙོ་བོ་ཡིན་ཏེ། ཇི་ལྟ་ཇི་ལྟར་དོན་
བསམ་ པ་ ཞེས་སོགས་ དང་། གང་ གི་དངོས་པོ་རྣམ་བཅད་ན། ཞེས་
སོགས་ དང་། མཐོང་ བའི་ ཁྱད་ པར་ དང་ བྲལ་བ་ ཞེས་ སོགས་ ཀྱིས་
བཀའ་ཐ་མ་ལེགས་པར་རྣམ་པར་ཕྱེ་བའི་ཆོས་འཁོར་གྱིས་བསྟན་པ་
ལྟར་ གྱི་ ཆོས་ ཀྱི་བདག་མེད་ ཕྲ་མོ་བསྟན་ ལ་ ཕབ་ པའི་ ཕྱིར།ཁོ་ན་
རེ།བསྟན་བཅོས་འདི་རྒྱལ་བའི་གསུང་ རབ་མཐའ་དག་གི་དགོངས་
འགྲེལ་མ་ཡིན་པར་ཐལ། བསྟན་བཅོས་འདི་འདུལ་བའི་སྡེ་སྣོད་ཀྱི་
དགོངས་འགྲེལ་མ་ཡིན་པའི་ཕྱིར་ཏེ། བསྟན་བཅོས་འདིར་སྡོམ་པ་མ་
ཐོབ་པ་ཐོབ་པར་བྱེད་པ་དང་། ཐོབ་པ་མི་ཉམས་པར་བསྲུང་བ་དང༌།
ཉམས་པ་ཕྱིར་བཅོས་པའི་ཐབས་རྣམས་མ་བསྟན་པའི་ཕྱིར། ཞེ་ན་སྐྱོན་
མེད་དེ། བསྟན་བཅོས་འདིས་གདུལ་བྱའི་སེམས་རྒྱུད་ངན་པ་འདུལ་
བའི་ཐབས་ཕྱིན་ཅི་མ་ལོག་པར་བསྟན་ནས་འདུལ་བའི་སྡེ་སྣོད་ཀྱི་
དགོངས་ པ་ ཡང་ བཀྲལ་ བར་ སོང་བའི་ ཕྱིར་དང་། གསུང་རབ་དེའི་
དགོངས་པ་འགྲེལ་བ་ལ་དེའི་ཚིག་གི་ཆ་མཐའ་དག་འགྲེལ་བས་མ་
ཁྱབ་ པའི་ ཕྱིར། ཁོ་ན་རེ། བསྟན་བཅོས་ འདི་ རྒྱལ་ བའི་ གསུང་ རབ་
མཐའ་དག་གི་དགོངས་འགྲེལ་མ་ཡིན་པར་ཐལ། དེ་བར་པ་མཚན་



ཉིད་མེད་པའི་ཆོས་འཁོར་ གྱི་དགོངས་འགྲེལ་མ་ཡིན་པའི་ཕྱིར་ཏེ།
བར་པ་མཚན་ཉིད་མེད་པའི་ཆོས་འཁོར་དུ་བདེན་པར་གྲུབ་པའི་ཆོས་
རྡུལ་ཙམ་ཡང་མེད་པར་བསྟན་པ་གང་ཞིག འདིར་དངོས་པོ་བདེན་
གྲུབ་ཏུ་བསྟན་ པའི་ ཕྱིར། ཞེ་ན་སྐྱོན་མེད་དེ། བསྟན་ བཅོས་ འདིར་
བཀའ་བར་པ་མཚན་ཉིད་མེད་པའི་ཆོས་འཁོར་གྱི་དགོངས་པ་དྲང་དོན་
དུ་ འགྲེལ་ བའི་ ཕྱིར་ ཏེ། བཟུང་ དང༌ འཛིན་ པའི་ རྣམ་ པ་ ལས། ཞེས་
སོགས་གསུངས་པའི་ཕྱིར། །
བཤད་བྱའི་བསྟན་བཅོས་ངོས་བཟུང་བ།།
༈ །གཉིས་པ་བཤད་བྱའི་བསྟན་བཅོས་ངོས་བཟུང་བ་ནི།
ཚད་མའི་བསྟན་བཅོས་ཀུན་ལས་བཏུས་པ་འདི་ ཉིད་ བསྟན་བཅོས་
འདིའི་བཤད་བྱའི་བསྟན་བཅོས་ཀྱི་གཙོ་བོ་ཡིན་ཏེ། བསྟན་བཅོས་འདི་
ཉིད་ཀྱིས་ཚད་མ་ཀུན་ལས་བཏུས་པའི་དགོངས་པ་རྣམ་པར་འགྲེལ་
བར་བྱེད་པས་ན་ཚད་མ་རྣམ་འགྲེལ་ཞེས་བརྗོད་པར་སློབ་དཔོན་ལྷ་
དབང་ བློ་ དང༌། ཤཱཀྱ་བློས་ བཤད་ པ་ ལྟར་ འཐད་ པའི་ ཕྱིར། འོ་ན།།
བསྟན་བཅོས་འདིས་ཀུན་ལས་བཏུས་ཀྱི་དགོངས་པ་འགྲེལ་ཚུལ་ཇི་ལྟ་
བུ་ ཞེ་ ན། སྤྱིར་ དགོངས་ པ་ འགྲེལ་ ཚུལ་ ལ། བཀའ་ འགྲེལ། དོན་
འགྲེལ། ཚིག་འགྲེལ་ལ་སོགས་པ་མང་དུ་ཡོད་པ་ལས། བསྟན་བཅོས་
འདིས་དེ་དག་ཅི་རིགས་ཀྱི་སྒོ་ནས་ཀུན་བཏུས་ཀྱི་དགོངས་པ་འགྲེལ་བ་
ཡིན་ཏེ། བསྟན་བཅོས་འདིས་ཀུན་བཏུས་སུ་གསལ་བར་མ་བཤད་པ་



གསལ་བར་བཤད་པ། དེར་རྒྱས་པར་མ་བཤད་པ་ ( (བ ) རྒྱས་པར་
བཤད་པ་དང་དེར་ལོག་རྟོག་མ་བསལ་བ་བསལ་བ་དང་། དེར་དོགས་
པ་མ་བཅད་པ་བཅད་པ་དང་། དེར་རྣམ་བཅད་ཡོངས་གཅོད་ཀྱི་དགོས་
པ་མ་བཤད་པ་བཤད་པའི་སྒོ་ནས་དེའི་དགོངས་པ་འགྲེལ་བའི་ཕྱིར།
དང་པོ་ནི། ཀུན་ལས་བཏུས་སུ། ཚད་མར་གྱུར་པ་འགྲོ་ལ་ཕན་བཞེད་
པ། །སྟོན་པ་བདེ་གཤེགས་སྐྱོབ་ལ་ཕྱག་འཚལ་ཏེ། །ཞེས་པས། ཐོབ་
བྱ་ཚད་མའི་སྐྱེས་བུ་དང་། དེ་ཐོབ་བྱེད་ཀྱི་ཐབས་ཙམ་ཞིག་བསྟན་ནས་
རྒྱུ་བསམ་སྦྱོར་ཕུན་ཚོགས་ གཉིས་ ལས་ འབྲས་ བུ་ དོན་ གཉིས་ཕུན་
ཚོགས་འབྱུང་ཚུལ་སོ་སོར་ཕྱེ་ནས་གསལ་བར་མ་བཤད་པ་འདིར་ཚད་
མ་གྲུབ་པའི་ལེའུས་དེ་དག་གསལ་བར་འཆད་པ་ལྟ་བུ། གཉིས་པ་
ནི། ཀུན་བཏུས་སུ། མངོན་སུམ་དང་ནི་རྗེས་སུ་དཔག ཞེས་སོགས་
ཀྱིས་ཚད་མ་དང་གཞལ་བྱའི་གྲངས་ངེས་མདོར་བསྡུས་ཙམ་ཞིག་བསྟན་
ནས་ རྒྱས་ པར་ མ་བཤད་ པ་ འདིར། གཞལ་ བྱ་ གཉིས་ ཕྱིར་ཚད་མ་
གཉིས། ཞེས་སོགས་ཀྱིས་དེ་དག་རྒྱས་པར་འཆད་པ་ལྟ་བུ། གསུམ་པ་
ནི་ཀུན་བཏུས་སུ། མིང་དང་རིགས་སོགས་སྦྱོར་བ་ཡིས་ཞེས་སོགས་
ཀྱིས་མངོན་སུམ་རྟོག་བྲལ་དུ་བསྟན་ནས་དབང་ཤེས་རྟོག་པར་འདོད་
པའི་ ལོག་རྟོག་ སེལ་ཚུལ་རྒྱས་པར་མ་བཤད་པ་འདིར། གཅིག་ཏུ་
མཐོང་བའི་ཁྱད་པར་ནི། །ཞེས་སོགས་ཀྱིས་འཆད་པ་ལྟ་བུ་དང་། །བྱ་
དང་བཅས་པ་རྟོགས་པའི་ཕྱིར། །ཞེས་སོགས་ཀྱིས་ཚད་འབྲས་ངོ་བོ་



གཅིག་ཏུ་བསྟན་ནས། ཚད་འབྲས་རྫས་གཞན་དུ་འདོད་པའི་ལོག་རྟོག་
སེལ་ ཚུལ་ རྒྱས་པར་མ་བཤད་པ་འདིར། དེ་ཕྱིར་མཐོང་དང་ དབང་
འབྲེལ་ དང་། །ཞེས་ སོགས་ ཀྱིས་ འཆད་ པ་ ལྟ་ བུ། བཞི་ པ་ ནི། ཀུན་
བཏུས་སུ། ཡིད་ཀྱང་དོན་དང་། ཞེས་པས། གཟུགས་འཛིན་ཡིད་མངོན་
གཟུང་དོན་ལས་སྐྱེས་པར་བསྟན་ནས། དེས་ གཟུགས་འཛིན་དབང་
མངོན་གྱིས་བཟུང་ཟིན་པའི་གཟུགས་གཟུང་དོན་དུ་བྱས་ནས་འཛིན་
ནམ། དེས་བཟུང་མ་ཟིན་པའི་གཟུགས་གཟུང་དོན་དུ་བྱས་ནས་འཛིན་
སྙམ་པའི་དོགས་པ་མ་བཅད་པ་འདིར། སྔར་( ༦ན )མྱོང་བ་ནི་འཛིན་
པ་ན། ཞེས་སོགས་ཀྱིས་དེ་འདྲའི་དོགས་པ་བཅད་པ་ལྟ་བུ། །ལྔ་པ་ནི།
ཀུན་བཏུས་སུ་གཞན་དོན་རྗེས་སུ་དཔག་པ་ནི། རང་གི་མཐོང་དོན་རབ་
གསལ་བྱེད། །ཞེས་པས། གཞན་དོན་སྒྲུབ་ངག་ཡང་དག་གི་མཚན་
ཉིད་དང་། ངོ་བོ་ཁོ་ན་བསྟན་བྱ་བ། རང་ཉིད་འདོད་དང་མ་བསལ་བ།
ཞེས་པས་གཞན་དོན་བསྒྲུབ་བྱ་ཡང་དག་གི་མཚན་ཉིད་བསྟན་ནས།།
མཚན་ཉིད་དེ་གཉིས་ཀྱི་རྣམ་བཅད་ཡོངས་གཅོད་ཀྱི་ དགོས་པ་མ་
བཤད་ པ་ འདིར། །དེ་ སྤངས་ ཕྱིར་བདག་ མཐོང་ བའི་ ཚིག ཅེས་
སོགས་ཀྱིས་མཚན་ཉིད་དང་པོའི་རྣམ་བཅད་ཡོངས་གཅོད་ཀྱི་དགོས་པ་
དང༌། ངོ་བོ་ཚིག་ཕྲད་བདག་ཉིད་འདོད་ཅེས་སོགས་ཀྱིས་མཚན་ཉིད་
གཉིས་པའི་རྣམ་བཅད་ཡོངས་གཅོད་ཀྱི་དགོས་པ་བཤད་པ་ལྟ་བུའོ། །



བསྟན་བཅོས་ཀྱི་ལུས་དངོས་བཤད་པ།
༈ གཉིས་ པ་ འཆད་ བྱེད་ བསྟན་ བཅོས་ ཀྱི་ ལུས་ དངོས་
བཤད་པ་ལ། བསྟན་བཅོས་རྩོམ་པ་ལ་འཇུག་པའི་ཡན་ལག་དང་།
ཡན་ལག་ཅན་ གྱི་བསྟན་བཅོས་དངོས་བཤད་པ་གཉིས། དང་པོ་ལ་
མཆོད་པར་བརྗོད་པ་དང་། རྩོམ་པར་དམ་བཅའ་བ་གཉིས། དང་པོ་ནི།
བསྟན་བཅོས་རྩོམ་པ་ལ་སོགས་པའི་བྱ་བ་ཁྱད་པར་ཅན་ལ་འཇུག་པའི་
ཐོག་མར་ཡུལ་ཁྱད་པར་ཅན་ལ་མཆོད་བརྗོད་མཛད་པ་ནི་སྐྱེས་བུ་དམ་
པ་རྣམས་ཀྱི་ཕྱག་ལེན་ཡིན་པས་དཔལ་ལྡན་ཆོས་ཀྱི་གྲགས་པ་རང་ཉིད་
སྐྱེས་བུ་དམ་པའི་སྤྱོད་པ་དང་མཐུན་པར་བསྟན་པ་དང༌། ཡུལ་ཁྱད་
པར་ཅན་ལ་མཆོད་བརྗོད་མཛད་པས། མཐུན་རྐྱེན་བསོད་ནམས་ཀྱི་
ཚོགས་འཕེལ་ཞིང་དེའི་སྟོབས་ཀྱིས་བདུད་རིགས་ལ་སོགས་པའི་བར་
ཆད་ཞི་བའི་སྒོ་ནས། བསྟན་བཅོས་རྩོམ་པ་མཐར་ཕྱིན་པར་འགྱུར་བ་
སོགས་དགོས་པ་དུ་མ་གཟིགས་ཏེ་བཅོམ་ལྡན་འདས་ལ་ཕུན་སུམ་
ཚོགས་པ་གསུམ་གྱི་ཡོན་ཏན་མངའ་བའི་སྒོ་ནས་མཆོད་བརྗོད་ (༦བ་
） མཛད་པར་བཞེད་ནས། རྟོག་པའི་དྲ་བ་རྣམ་བསལ་ཅིང་། །ཞེས་
སོགས་ཚིགས་བཅད་གཅིག་གསུངས། དེ་ཡང་ཀུན་ནས་འཕྲོ་ཞེས་པ་
ཡན་ཆད་ ཀྱིས་བཅོམ་ལྡན་འདས་ལ་ཡོན་ཏན་མངའ་བའི་སྒོ་ནས་
བསྟོད་ནས་ ཕྱག་ འཚལ་ ལོ། ཞེས་ པས། གུས་ པས་ འདུད་ པའི་ ཚུལ་
བསྟན། དེ་ཡང་སོ་སོར་ཕྱེ་ན། རྐང་པ་དང་པོ་གཉིས་ཀྱིས་རང་དོན་ཕུན་



ཚོགས་བསྟན། ཀུན་ཏུ་བཟང་པོ་ཞེས་པས། གཞན་དོན་ཕུན་ཚོགས་
དང༌། འོད་ཟེར་དག །ཀུན་ནས་འཕྲོ་ཞེས་ པས་ གཞན་དོན་སྒྲུབ་
པའི་ཐབས་ཕུན་ཚོགས་བསྟན་ནོ། །ཤཱཀྱའི་འགྲེལ་བཤད་ལྟར་ན། རྐང་
པ་དང་པོས་ངོ་བོ་ཉིད་སྐུ་དང་། ཟབ་ཅིང་ཞེས་པས་ལོངས་སྤྱོད་རྫོགས་
སྐུ་དང་། རྒྱ་ཆེའི་སྐུ་མངའ་བ་ཞེས་པས། མཆོག་གི་སྤྲུལ་སྐུ་བསྟན་པ་
ཡིན་ཏེ། འགྲེལ་བཤད་ལས། ཉན་ཐོས་དང་རང་སངས་རྒྱས་རྣམས་ཀྱི་
ཡུལ་མ་ཡིན་པས་ཟབ་པ་དང་། ཤེས་བྱ་མཐའ་དག་དང་སེམས་ཅན་གྱི་
དོན་མཐའ་དག་ལ་ཁྱབ་པའི་ཕྱིར། རྒྱ་ཆེ་བའི་སྐུ་གསུམ་པོ་ངོ་བོ་ཉིད་
དང་ལོངས་སྤྱོད་རྫོགས་པ་དང་། སྤྲུལ་པ་ཞེས་བྱ་བ་གང་ལ་ཡོད་པ་དེ་
ནི། ཞེས་གསུངས་པའི་ཕྱིར། ཐར་ལམ་གསལ་བྱེད་ལྟར་ན། ཟབ་ཅིང་
ཞེས་པས། ཤེས་བྱ་ཇི་ལྟ་བ་མཁྱེན་པའི་ཡེ་ཤེས་དང་། རྒྱ་ཆེ་བ་ཞེས་
པས། ཤེས་བྱ་ཇི་སྙེད་པ་མཁྱེན་པའི་ཡེ་ཤེས་བསྟན་ཏེ། རྣམ་བཤད་
ལས། ཉན་ཐོས་དང་རང་སངས་རྒྱས་རྣམས་ཀྱི་ཡང་སྤྱོད་ཡུལ་དུ་མ་
གྱུར་པའི་གཉིས་སྟོང་གི་དེ་ཁོ་ན་ཉིད་ནི་ཟབ་མོ་ཡིན་ལ། དེ་ལ་སླར་མི་
ལྡང་བའི་ཚུལ་དུ་མཉམ་པར་བཞག་པ་ཇི་ལྟ་བ་མཁྱེན་པ་དང་རྒྱ་ཆེ་བ་
ཤེས་བྱ་ཇི་སྙེད་པ་མཁྱེན་པའི་རྣམ་པ་སྟེ་དེ་དག་ཡུལ་དང་དུས་དང་
མཚན་ཉིད་དང་། དབྱེ་བ་མཐའ་ཡས་པ་རྣམས་ལག་མཐིལ་གྱི་ཀྱུ་རུ་ར་
བཞིན་དུ་མངོན་སུམ་དུ་གཟིགས་པ་ཇི་སྙེད་པ་མཁྱེན་པའི་ཡེ་ཤེས་སོ།
ཞེས་ གསུངས་ པའི་ ཕྱིར། མཆོད་བརྗོད་ཚིགས་བཅད་གཅིག་པོ་འདི་
16



བསྟན་བཅོས་འདིའི་ ལུས་རྣམ་གཞག་ཀྱང་ཡིན་ཏེ། རྐང་པ་དང་པོ་
གསུམ་གྱི་དོན་ལེའུ་དང་པོ་གསུམ་གྱིས་ འཆད་ཅིང་། འོད་ཟེར་དག་
།ཀུན་ནས་འཕྲོ་ཞེས་པའི་དོན་ལེའུ་བཞི་པས་འཆད་པའི་ ཕྱིར་དང་།
ཚིགས་བཅད་འདིའི་དོན་ ( ༧ན)ཐོབ་བྱ་སྐུ་གསུམ་གྱི་གོ་འཕང་རང་
གིས་ཐོབ་པར་བྱེད་པའི་ཐབས་དང་། རང་ཉིད་ཀྱིས་ཐོབ་ནས་གཞན་
རྗེས་སུ་འཛིན་པའི་ཐབས་གཉིས་སུ་འདུ་བ་ལས་དང་པོ་ལེའུ་དང་པོ་
གསུམ་གྱིས་འཆད་ཅིང་། ཕྱི་མ་ལེའུ་བཞི་པས་འཆད་པའི་ཕྱིར་རོ། །
༈ གཉིས་པ་རྩོམ་པར་དམ་བཅའ་སྟོན་པ་ལ། སྐྱེ་བོ་ཕལ་
ཆེར། ཞེས་ སོགས་ གསུངས། གང་ལས་འཕྲོས་ན། ཀུན་ནས་ འཕྲོ་ལ་
ཕྱག་འཚལ་ལོ། །ཞེས་བཤད་པ་ལ། ཁོ་ན་རེ། ཕུན་གསུམ་ཚོགས་པ་
གསུམ་མངའ་བའི་བཅོམ་ལྡན་འདས་ལ་བསྟོད་ཕྱག་བྱས་ནས་བྱ་བ་ཅི་
བྱེད་ཅེ་ན། བསྟན་བཅོས་རྣམ་འགྲེལ་རྩོམ་པའི་བྱ་བ་བྱེད་དོ། བྱས་པ་
ལ། འོ་ན། རྒྱུ་གང་ལ་བརྟེན་ནས་རྩོམ། དགོས་པ་ཅིའི་ཕྱིར་དུ་རྩོམ་ཞེ་
ན་རྒྱུ་བསམ་སྦྱོར་ཕུན་སུམ་ཚོགས་པ་གཉིས་ལ་བརྟེན་ནས་དགོས་པ་
གཙོ་བོར་གཞན་དོན་དུ་རྩོམ་ཞེས་སྟོན་པ་ལ། གཞུང་འདི་གསུངས་པ་
ཡིན་ཏེ། ཤཱཀྱས། བསྟན་བཅོས་རྣམ་འགྲེལ་ཞེས་བྱ་བ་འདི་ལེན་པར་
བྱེད་པ་ནི་མཁས་པ་དག་ཀྱང་ཡོད་པ་ཁོ་ན་ཡིན་མོད་ཀྱི། ཞེས་སོགས་
གསུངས་པའི་ཕྱིར། ཚིག་བཅད་འདིས་དངོས་བསྟན་སྣོད་ཀྱི་སྐྱོན་ངོས་
བཟུང་ནས་བསྟན་བཅོས་འདི་གཙོ་བོར་གཞན་དོན་དུ་མི་རྩོམ་པ་ལྟ་



བུར་བསྟན་ནས། ཤུགས་བསྟན་ཉན་པ་པོའི་མཚན་ཉིད་ངོས་བཟུང་
བའི་སྒོ་ནས་གཞན་དོན་དུ་རྩོམ་པར་བསྟན་པ་ཡིན་ལ། དེ་ལྟར་བསྟན་
པ་ལ་དགོས་པ་ཡོད་དེ་བསྟན་བཅོས་འདི་ལ་ཐོས་བསམ་བྱེད་པའི་ཕྱི་
རབས་ཀྱི་གདུལ་བྱ་རྣམས་ཀྱིས་དངོས་བསྟན་སྣོད་ཀྱི་སྐྱོན་སྤངས་པའི་
སྒོ་ནས་ཤུགས་བསྟན་ཉན་པ་པོའི་མཚན་ཉིད་དང་ལྡན་པར་བྱེད་དགོས་
ཞེས་ཤེས་པར་བྱ་བའི་ཆེད་ཡིན་པའི་ཕྱིར། ཉན་པ་པོའི་མཚན་ཉིད་ཇི་
ལྟ་བུ་ཞེ་ན། བཞི་བརྒྱ་པ་ལས། གཟུར་གནས་བློ་ལྡན་དོན་གཉེར་བ།
ཉན་པོ་སྣོད་ཅེས་བྱ་བར་བརྗོད། ཅེས་དང་། རིག་གཏེར་ལས། ཤེས་
ལྡན་གཟུ་བོར་ག ནས་པའི་དོན་གཉེར་བ། གཞན་ལ་བརྩེ་བའི་
བསམ་པས་འདིར་བཤད་བྱ། ཞེས་གསུངས་པ་ལྟར་རོ། དེས་ན་ཚིགས་
བཅད་འདིས་བསྟན་བཅོས་འདིའི་དགོས་སོགས་ཆོས་བཞི་བསྟན་པ་
ཡིན་ལ། བསྟན་བཅོས་ཀྱི་ཐོག་མར་དགོས་སོགས་ཆོས་བཞི་བསྟན་པ་
ལ་དགོས་པ་ཡོད་དེ། བསྟན་བཅོས་འདི་ལ་དགོས་སོགས་ཆོས་བཞི་
ཤས་ཆེར་མེད་སྙམ་པའི་དོན་མི་འགྱུར་གྱི་ཐེ་ཚོམ་དང་མེད་སྙམ་པའི་
ལོག་རྟོག་བསལ་ནས་བསྟན་བཅོས་འདི་ལ་དགོས་སོགས་ཆོས་བཞི་
ཤས་ཆེར་ཡོད་སྙམ་པའི་དོན་འགྱུར་གྱི་ཐེ་ཚོམ་དང་ཡོད་སྙམ་པའི་ (
༧བ ) མོས་པ་ཡིད་བྱེད་ཡན་ཆད་དྲངས་པའི་སྒོ་ནས་བསྟན་བཅོས་ལ་
ཐོས་བསམ་གྱིས་འཇུག་པར་བྱ་བའི་ཆེད་ཡིན་པའི་ཕྱིར། དེ་ལྟར་ཡང་
སློབ་དཔོན་ཆོས་མཆོག་གིས། གང་ཞིག་འཇིག་རྟེན་དོན་གཉེར་བ། ཐེ་



)
ཚོམ་ལས་ཀྱང་འཇུག་ཕྱིར་རོ། ཞེས་དང་། འགྲེལ་པ་དོན་གསལ་ལས།
དོན་ལ་ཐེ་ཚོམ་བསྐྱེད་པ་ཉིད་ཀྱིས་འཇུག་པའི་ཡན་ལག་རང་གི་བསྟན་
བཅོས་ཀྱི་བརྗོད་པར་བྱ་བ་དང་དགོས་པ་དང་དགོས་པའི་ཡང་དགོས་
པ་ དང༌ འབྲེལ་ པ་ ཁོང་ ན་ ཡོད་ པ་རྣམས་ གསུངས་ཏེ། ཞེས་ སོགས་
གསུངས་སོ། །
རྟོག་དྲལ་གྱི་གཞན་ལུགས་དགག་པ། །
༈ རྟོག་ པའི་ དྲ་ བ་ རྣམ་ བསལ་ ཅིང་། །ཞེས་ སོགས་ ཀྱི་
སྐབས་ སུ། དགག་བཞག་ སྤངས་ གསུམ། དང་པོ་ལ། ཁ་ཅིག་ན་རེ།
སྒྲིབ་ གཉིས་ སྤངས་ པའི་ འགོག་བདེན། ངོ་བོ་ཉིད་སྐུའི་མཚན་ཉིད།
སྒྲིབ་གཉིས་སྤངས་པའི་ཤེས་པ་ཡེ་ཤེས་ཆོས་སྐུའི་མཚན་ཉིད། ཟེར་ན།
སངས་རྒྱས་འཕགས་པའི་རྒྱུད་ཀྱི་ཆོས་ཉིད་ཆོས་ཅན། མཚན་ཉིད་དང་
པོ་དེར་ཐལ། མཚོན་བྱ་དེའི་ཕྱིར་ཏེ། རང་བཞིན་རྣམ་དག་གི་ཆར་གྱུར་
པའི་ངོ་བོ་ཉིད་སྐུ་ཡིན་པའི་ཕྱིར། རྟགས་གྲུབ་སྟེ། དེ་འདྲའི་ངོ་བོ་ཉིད་
སྐུ་ཡོད་པའི་ཕྱིར། རྩ་བར་འདོད་ན། དེ་ཆོས་ཅན། འགོག་བདེན་ཡིན་
པར་ ཐལ། འདོད་ པའི་ ཕྱིར། འདོད་ན། གློ་ བུར་རྣམ་དག་ཡིན་པར་
ཐལ་ ལོ། འདོད་མི་ནུས་སྟེ། རང་བཞིན་རྣམ་དག་ཡིན་ པའི་ ཕྱིར་ཏེ།
ཆོས་ཉིད་ཡིན་པའི་ཕྱིར། གཞན་ཡང་། སངས་རྒྱས་འཕགས་པའི་རྒྱུད་
ཀྱི་དབང་ཤེས་ཆོས་ཅན། མཚོན་བྱ་གཉིས་པ་དེར་ཐལ། མཚན་ཉིད་
དེའི་ཕྱིར་ཏེ། སངས་རྒྱས་འཕགས་པའི་རྒྱུད་ཀྱི་ཤེས་པ་ཡིན་པའི་ཕྱིར།
19



རྩ་བར་འདོད་མི་ནུས་ཏེ། ལམ་མིན་པའི་ཕྱིར་ཏེ། དབང་ཤེས་ཡིན་པའི་
ཕྱིར། ཁ་ཅིག་ན་རེ། སྒྲིབ་གཉིས་སྤངས་པའི་འགོག་བདེན་མཐར་ཐུག
དང་པོའི་མཚན་ཉིད། སྒྲིབ་གཉིས་སྤངས་པའི་ཡིད་ཤེས། གཉིས་པའི་
མཚན་ཉིད། ཟེར་ན། སངས་རྒྱས་འཕགས་པའི་རྒྱུད་ཀྱི་ཆོས་ཉིད་ཆོས་
ཅན། མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར། འདོད་ན། དེ་
ཆོས་ཅན། འགོག་བདེན་ཡིན་པར་ཐལ། འདོད་པའི་ ཕྱིར། ཁོ་ན་རེ།
མ་ཁྱབ་བོ། དེ་ཆོས་ཅན། མཚན་ཉིད་དེ་ཡིན་པར་ཐལ། སྒྲིབ་གཉིས་
སྤངས་པའི་སྤངས་པ་མཐར་ཐུག་ཡིན་པའི་ཕྱིར་ཏེ། དེ་འདྲའི་སྤངས་པ་
མཐར་ ཕྱིན་ ཡིན་ པའི་ ཕྱིར། ཟེར་ན་མ་ཁྱབ། མ་གྲུབ་ན། དེར་ཐལ།
སྤངས་པ་མཐར་ཕྱིན་ཡིན་པའི་ཕྱིར་ཏེ། སྤངས་རྟོགས་གཉིས་ཀ་མཐར་
ཕྱིན་ཡིན་པའི་ཕྱིར་ཏེ། སངས་རྒྱས་ཡིན་པའི་ཕྱིར། ཟེར་ན། ཁྱོད་རང་
ལ་ནང་འགལ་ཏེ། ཡེ་ཤེས་ཆོས་སྐུ་ཆོས་ཅན། ངོ་བོ་ཉིད་སྐུ་ཡིན་པར་
ཐལ། མཚན་ ཉིད་ དེའི་ ཕྱིར་ ཏེ། སྒྲིབ་ གཉིས་ སྤངས་ པའི་ སྤངས་ པ་
མཐར་ཐུག་ཡིན་པའི་ཕྱིར་ཏེ། དེ་འདྲའི་སྤངས་པ་མཐར་ཕྱིན་ཡིན་པའི་
ཕྱིར། ཁྱབ་ པ་ ཁས། རྟགས་ སླའོ། སངས་རྒྱས་ འཕགས་ པའི་ རྒྱུད་ ཀྱི་
རང་ རིག་ཆོས་ཅན། མཚོན་བྱ་གཉིས་པ་དེར་ཐལ། མཚན་ཉིད་དེའི་
ཕྱིར་ཏེ། སངས་རྒྱས་འཕགས་པའི་རྒྱུད་ཀྱི་ཡིད་ཤེས་ཡིན་པའི་ཕྱིར་ཏེ།
ཆོས་ཅན་དེའི་ཕྱིར། རྩ་བར་འདོད་མི་ནུས་ཏེ། ལམ་མ་ཡིན་པའི་ཕྱིར་
ཏེ། རང་ རིག་ ཡིན་ པའི་ ཕྱིར། ཁ་ཅིག སྒྲིབ་ གཉིས་ སྤངས་ པའི་



འདུས་མ་བྱས་ཀྱི་སྐུ་དང་། སྒྲིབ་གཉིས་སྤངས་པའི་བྲལ་བ་དང་ ( ༨ན
) སྒྲིབ་གཉིས་སྤངས་པའི་བྲལ་འབྲས་རྣམས་རེ་རེ་ནས་ངོ་བོ་ཉིད་སྐུའི་
མཚན་ཉིད། ཟེར་ན། ངོ་བོ་ཉིད་སྐུ་དང་ཡེ་ཤེས་ཆོས་སྐུ་གཉིས་ཀ་ཆོས་
ཅན། མཚོན་བྱ་དེར་ཐལ། མཚན་ཉིད་དང་པོ་དེའི་ཕྱིར་ཏེ། འདུས་མ་
བྱས་ཀྱི་སངས་རྒྱས་ཀྱི་སྐུ་ཡིན་པའི་ཕྱིར་ཏེ། འདུས་མ་བྱས་གང་ཞིག
སངས་རྒྱས་ཀྱི་སྐུ་ཡིན་པའི་ཕྱིར། རྩ་བར་འདོད་ན། ཡེ་ཤེས་ཆོས་སྐུ་
ཡང་ངོ་བོ་ཉིད་སྐུར་ཐལ་ལོ། གཞན་ཡང་། རང་བཞིན་རྣམ་དག་གི་
ཆར་གྱུར་པའི་ངོ་བོ་ཉིད་སྐུ་ཆོས་ཅན། སྒྲིབ་གཉིས་སྤངས་པའི་འགོག་
བདེན་དུ་ཐལ། མཚན་ཉིད་ཕྱི་མ་གཉིས་པོ་དེ་རེ་རེ་ནས་ཡིན་པའི་ཕྱིར་
ཏེ། མཚོན་བྱ་ དེའི་ཕྱིར། འདོད་ན། འགོག་བདེན་དུ་ ཐལ་ ལོ། འདོད་
ན། གློ་བུར་རྣམ་དག་ཡིན་པར་ཐལ་ལོ། ཁ་ཅིག་ན་རེ། ངེས་པ་ལྔ་དང་
ལྡན་པའི་གཟུགས་སྐུ་མཐར་ཐུག ལོངས་སྤྱོད་རྫོགས་སྐུའི་མཚན་
ཉིད། ངེས་པ་ལྔ་དང་མི་ལྡན་པའི་གཟུགས་སྐུ་མཐར་ཐུག མཆོག་
གི་སྤྲུལ་སྐུའི་མཚན་ཉིད། ཟེར་ན། ལོངས་སྤྱོད་རྫོགས་སྐུ་དང་མཆོག་
གི་སྤྲུལ་སྐུ་གཉིས་ ཀ་ཆོས་ཅན། མཚོན་བྱ་དང་པོ་དེར་ཐལ། མཚན་
དེའི་ཕྱིར་ཏེ། ངེས་པ་ལྔ་དང་ལྡན་པ་གང་ཞིག གཟུགས་སྐུ་མཐར་
ཐུག་ ཡིན་ པའི་ ཕྱིར། དང་ པོ་ མ་གྲུབ་ན། དེ་ཆོས་ཅན། མཚན་ཉིད་
གཉིས་པ་དེར་ཐལ། མ་གྲུབ་པ་གང་ཞིག་གཟུགས་སྐུ་མཐར་ཐུག་ཡིན་
པའི་ཕྱིར། འདོད་ན་མཚོན་བྱ་གཉིས་པ་དེར་ཐལ། འདོད་པའི་ཕྱིར།
21



འདོད་མི་ནུས་སོ། ཁ་ཅིག་ན་རེ། རང་ཡིན་པའམ་རང་གི་ནང་མཚན་དུ་
གྱུར་པའི་མཆོག་གི་སྤྲུལ་སྐུ་མེད་པ་གང་ཞིག །ངེས་པ་ལྔ་དང་ལྡན་
པའི་ གཟུགས་ སྐུ་ མཐར་ ཐུག །དང་ པོའི་ མཚན་ ཉིད། རང་ ཡིན་
པའམ། རང་གི་ནང་ཚན་དུ་གྱུར་པའི་ལོངས་སྤྱོད་རྫོགས་སྐུ་མེད་པ་
གང་ ཞིག ངེས་ པ་ ལྔ་ དང་ མི་ ལྡན་པའི་གཟུགས་སྐུ་མཐར་ཐུག
གཉིས་པའི་མཚན་ཉིད། ཟེར་ན། ལོངས་སྤྱོད་རྫོགས་སྐུ་དང་མཆོག་གི་
སྤྲུལ་སྐུ་གང་རུང་མ་ཡིན་པར་གྱུར་པའི་སངས་རྒྱས་ཀྱི་གཟུགས་སྐུ་ཆོས་
ཅན། མཚོན་བྱ་དང་པོ་དེར་ཐལ། མཚན་ཉིད་དེའི་ཕྱིར། དང་པོ་གྲུབ་
སྟེ། མཆོག་གི་སྤྲུལ་སྐུ་ཡིན་ན་དེ་གང་རུང་གི་ནང་མཚན་ཡིན་དགོས་
པའི་ ཕྱིར། གཉིས་པ་མ་གྲུབ་ན། དེར་ཐལ། ངེས་པ་ལྔ་དང་ལྡན་པ་
གང་ཞིག གཟུགས་སྐུ་མཐར་ཐུག་ཡིན་པའི་ཕྱིར། དང་པོ་མ་གྲུབ་
ན། དེ་ཆོས་ཅན། ངེས་པ་ལྔ་དང་མི་ལྡན་པའི་གཟུགས་སྐུ་མཐར་ཐུག་
དེར་ཐལ། མ་གྲུབ་པ་གང་ཞིག གཟུགས་སྐུ་མཐར་ཐུག་ཡིན་པའི་
ཕྱིར། འདོད་ན། དེ་ཆོས་ཅན། མཚོན་ བྱ་ གཉིས་ པ་ དེར་ཐལ། མཚན་
ཉིད་དེའི་ཕྱིར། དང་པོ་གྲུབ་སྟེ། ལོངས་སྤྱོད་རྫོགས་སྐུ་ཡིན་ན། དེ་གང་
རུང་གི་ནང་ཚན་ཡིན་དགོས་པའི་ཕྱིར། རྟགས་གཉིས་པ་དངོས། གོང་
འོག་གཉིས་སུ་འདོད་མི་ནུས་པར་ཆོས་ཅན་གྱིས་གྲུབ་བོ། ཁ་ཅིག་ན་
རེ། རང་ཡིན་པའམ། རང་གི་ནང་ཚན་དུ་གྱུར་པའི་ངེས་པ་ལྔ་དང་མི་
ལྡན་པའི་གཟུགས་སྐུ་མཐར་ཐུག་མེད་པ་གང་ཞིག ངེས་པ་ལྔ་དང་



ལྡན་པའི་གཟུགས་སྐུ་མཐར་ཐུག དང་པོའི་མཚན་ཉིད། རང་ཡིན་
པའམ་རང་གི་ནང་མཚན་དུ་གྱུར་པའི་ངེས་(རབ ) པ་ལྔ་དང་ལྡན་
པའི་གཟུགས་སྐུ་མཐར་ཐུག་མེད་པ་གང་ཞིག ངེས་པ་ལྔ་དང་མི་
ལྡན་པའི་གཟུགས་སྐུ་མཐར་ཐུག གཉིས་པའི་མཚན་ཉིད། ཟེར་ན།
མཚན་ཉིད་དང་པོའི་ཟུར་ཕྱི་མ་དེ་ཡིན་ན། མཚོན་བྱ་དང་པོ་དེ་ཡིན་
པས་མ་ཁྱབ་པར་ཐལ། མཚན་ཉིད་དེ་འཐད་པའི་ཕྱིར། འདོད་ན། དེ་
མཚོན་བྱ་དང་པོ་དེ་མ་ཡིན་པར་ཐལ། འདོད་ པའི་ ཕྱིར། འདོད་ན།
མཚན་ཉིད་གཉིས་པའི་ཟུར་ཕྱི་མ་དེ་མཚོན་བྱ་གཉིས་པ་དེ་མ་ཡིན་པར་
ཐལ། འདོད་པའི་ཕྱིར། འདོད་ན། མཚན་ཉིད་དང་པོའི་ཟུར་ཕྱི་མ་ཆོས་
ཅན། དེའི་ཟུར་དང་པོ་དེ་ཡིན་པར་ཐལ། ཁྱོད་ཡིན་དུ་གྱུར་པའི་དེ་འདྲ་
བ་མེད་པ་གང་ཞིག ཁྱོད་ཀྱི་ནང་མཚན་དུ་གྱུར་པའི་དེ་འདྲ་བ་མེད་
པའི་ཕྱིར། དང་པོ་སླ། གཉིས་པ་གྲུབ་སྟེ། དེ་འདྲ་བ་དེ་ཡིན་ན། དེའི་
ནང་མཚན་མ་ཡིན་དགོས་པའི་ཕྱིར། འདོད་ན། དེ་ཆོས་ཅན། མཚོན་
བྱ་ དང་ པོ་ དེར་ ཐལ། མཚན་ ཉིད་ དེའི་ ཕྱིར། འཁོར་ གསུམ། གཞན་
ཡང་། མཚན་ཉིད་གཉིས་པའི་ཟུར་ཕྱི་མ་དེ་ཆོས་ཅན། དེའི་ཟུར་དང་པོ་
དེར་ཐལ། ཁྱོད་ཡིན་དུ་གྱུར་པའི་དེ་འདྲ་བ་མེད་པ་གང་ཞིག ཁྱོད་
ཀྱི་ནང་ཚན་དུ་གྱུར་པའི་དེ་འདྲ་བ་མེད་པའི་ཕྱིར། རྟགས་གཉིས་སླ།
འདོད་ན་སོང་། དེ་ཆོས་ཅན། མཚོན་བྱ་གཉིས་པ་དེར་ཐལ། མཚན་
ཉིད་དེའི་ ཕྱིར། འཁོར་ གསུམ། གཞན་ ཡང་། སྤྲུལ་སྐུ་དེ་ མཚན་ ཉིད་
23



གཉིས་པའི་ཟུར་དང་པོ་དེར་ཐལ། མཆོག་གི་སྤྲུལ་སྐུ་དེ་དེ་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། མཚོན་བྱ་དེའི་ཕྱིར། ཁྱབ་
པ་ཁས། འདོད་ན། སྤྲུལ་སྐུ་དེ་དེའི་ཟུར་གཉིས་པ་དེར་ཐལ། མཆོག་
གི་སྤྲུལ་སྐུ་དེ་དེ་ཡིན་པའི་ཕྱིར། མ་གྲུབ་ན་འགལ། འདོད་ན། སྤྲུལ་སྐུ་
ཆོས་ ཅན། མཚོན་ བྱ་ གཉིས་ པ་ དེར་ ཐལ། མཚན་ ཉིད་ དེའི་ ཕྱིར། །
རྟགས་ཁྱབ་དངོས། འདོད་མི་ནུས་ཏེ། གཟོ་བོ་སྤྲུལ་སྐུ་དང་སྐྱེ་བ་སྤྲུལ་
སྐུ་ཁྱོད་ཡིན་པའི་ཕྱིར། ཁ་ཅིག་ན་རེ། ངེས་པ་ལྔ་ལྡན་གྱི་གཞན་དོན་གྱི་
སྐུ་དང་པོ། དང་པོའི་མཚན་ཉིད། ངེས་པ་ལྔ་དང་མི་ལྡན་པའི་གཞན་
དོན་གྱི་སྐུ་གཉིས་པ་གཉིས་པའི་མཚན་ཉིད། ཟེར་ན། གཞན་དོན་གྱི་
སྐུ་ དང་ པོ་ ཡིན་ན། མཚོན་ བྱ་ དང་ པོ་ དེ་ ཡིན་ པས་ ཁྱབ་ པར་ ཐལ།
མཚན་ཉིད་དེ་འཐད་པའི་ཕྱིར། འདོད་ན། དེ་མཚོན་བྱ་དང་པོ་དེ་མ་
ཡིན་པར་ཐལ། །འདོད་པའི་ཕྱིར། །འདོད་ན། གཞན་དོན་གྱི་སྐུ་གཉིས་
པ་ དེ། མཚོན་བྱ་ གཉིས་ པ་ དེ་ མ་ ཡིན་ པར་ ཐལ། འདོད་ པའི་ ཕྱིར། །
འདོད་ན། གཞན་དོན་གྱི་སྐུ་དང་པོ་དེ་ངེས་པ་ལྔ་དང་ལྡན་པར་ཐལ།
གཞན་ དོན་ གྱི་ སྐུ་ གཉིས་ པ་ དེ་ དེ་དང་ལྡན་པའི་ཕྱིར། མ་གྲུབ་ན།།
གཞན་དོན་གྱི་སྐུ་གཉིས་པ་ཆོས་ཅན། མཚན་ཉིད་གཉིས་པ་དེར་ཐལ།།
མ་གྲུབ་པ་གང་ཞིག ཆོས་ཅན་དེའི་ཕྱིར། འདོད་ན། དེ་ཆོས་ཅན།།
མཚོན་བྱ་གཉིས་པ་དེར་ཐལ། འདོད་པའི་ཕྱིར། འཁོར་གསུམ། གོང་
དུ་འདོད་ན། གཞན་དོན་གྱི་སྐུ་དང་པོ་ཆོས་ཅན། མཚན་ཉིད་དང་པོ་
24



དེར་ཐལ། འདོད་པ་གང་ཞིག་ཆོས་ཅན་དེའི་ཕྱིར། འདོད་ན། དེ་ཆོས་
ཅན། མཚོན་བྱ་ དང༌ པོ་ དེར་ ཐལ། འདོད་ པའི་ ཕྱིར། འཁོར་ གསུམ།
གཞན་ཡང་། སྤྲུལ་སྐུ་དེ་ གཞན་དོན་གྱི་སྐུ་གཉིས་པ་ཡིན་པར་ཐལ།
ལོངས་སྐུ་དེ་གཞན་དོན་གྱི་སྐུ་དང་པོ་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཆོས་ཅན་དེའི་ཕྱིར ( ༩ན ) ། ཁྱབ་པ་ཁས།
འདོད་ན། སྤྲུལ་སྐུ་ཆོས་ཅན། མཚན་ཉིད་གཉིས་པ་དེར་ཐལ། ངེས་པ་
ལྔ་ དང་ལྡན་པ་ གང་ཞིག འདོད་པའི་ ཕྱིར། འདོད་ན། མཚོན་བྱ་
གཉིས་ པ་ དེར་ ཐལ། མཚན་ ཉིད་ དེའི་ ཕྱིར། ཁ་ ཅིག་ ན་ རེ། བསྟན་
བཅོས་འདིའི་ཆེད་དུ་བྱ་བའི་གདུལ་བྱར་གྱུར་པའི་ ཐེག་དམན་གྱི་
རིགས་ཅན་གྱི་གང་ཟག་ཡོད་ཟེར་ན། དེ་མི་འཐད་པར་ཐལ། བསྟན་
བཅོས་འདིའི་ཆེད་དུ་བྱ་བའི་གདུལ་བྱ་ཡིན་ན། དང་པོ་ཉིད་ནས་ཐེག་
ཆེན་དུ་རིགས་ངེས་པའི་ གང་ཟག་ཡིན་དགོས་པའི་ཕྱིར་ཏེ། བསྟན་
བཅོས་འདི་ཐེག་ཆེན་ཐུན་མོང་མིན་པའི་བསྟན་བཅོས་ཡིན་པའི་ཕྱིར།
ཁ་ཅིག་ན་རེ། བསྟན་བཅོས་འདིའི་ཆེད་དུ་བྱ་བའི་གདུལ་བྱར་གྱུར་
པའི་མདོ་སྡེ་པ་ཡོད་ཟེར་ན། དེ་མི་འཐད་པར་ཐལ། བསྟན་བཅོས་
འདིའི་ཆེད་དུ་བྱ་བའི་གདུལ་བྱ་ཡིན་ན། སེམས་ཙམ་པ་ཡིན་དགོས་
པའི་ཕྱིར་ཏེ། བསྟན་བཅོས་འདི་སེམས་ཙམ་པའི་རང་གཞུང་རྣམ་དག་
ཡིན་པའི་ཕྱིར་ཏེ། མཆོད་བརྗོད་ཀྱི་ཚིག་གཅད་འདི་དེ་ཡིན་པ་གང་ཞིག་
འདི་བསྟན་བཅོས་འདིའི་བསྡུས་དོན་ལུས་རྣམ་བཞག་ཡིན་པའི་ཕྱིར།



དང་པོ་གྲུབ་སྟེ། མཆོད་བརྗོད་ཀྱི་ཚིག་བཅད་འདིས་བཟུང་བ་ཕྱི་རོལ་
དོན་དུ་འཛིན་པའི་ཆོས་ཀྱི་བདག་འཛིན་ཕྲ་མོ་སྤངས་པའི་ངོ་བོ་ཉིད་སྐུ་
དེ་རང་དོན་མཐར་ཐུག དེ་ཐོབ་པར་བྱེད་པ་ལ་སྦྱོར་བ་ཕུན་ཚོགས་
གཟུང་འཛིན་གཉིས་སྟོང་རྟོགས་པའི་ཤེས་རབ་ཁྱད་པར་ཅན་ལ་བསླབ་
དགོས་པར་བསྟན་པའི་ཕྱིར་རོ། །
རང་ལུགས་བཞག་པ། །
༈ གཉིས་ པ། རང་ ལུགས་ བཞག་ པ་ ལ། སྦྱོར་ བ་ དང༌།
མཐའ་དཔྱད་པ་གཉིས། དང་པོ་ནི། དཔལ་ལྡན་ཆོས་ཀྱི་གྲགས་པས་
བསྟན་བཅོས་རྩོམ་པའི་ཐོག་མར་ཕུན་སུམ་ཚོགས་པ་གསུམ་མངའ་
བའི་བཅོམ་ལྡན་འདས་ལ་བསྟོད་ཕྱག་མཛད་པ་ལ་ཆོས་ཅན། དགོས་
པ་ཡོད་དེ། གནས་སྐབས་དང་མཐར་ཐུག་གི་དོན་དུ་མ་འགྲུབ་པར་བྱ་
བའི་ ཆེད་ ཡིན་ པའི་ ཕྱིར། བཅོམ་ ལྡན་ འདས་ ཆོས་ ཅན། ཕུན་ སུམ་
ཚོགས་ པ་ གསུམ་མངའ་སྟེ། རང་དོན་ཕུན་ཚོགས། གཞན་དོན་ཕུན་
ཚོགས། གཞན་དོན་སྒྲུབ་པའི་ཐབས་ཕུན་ཚོགས་གསུམ་མངའ་བའི་
ཕྱིར། དེ་ ཆོས་ ཅན། རང་ དོན་ ཕུན་ ཚོགས་ མངའ་ སྟེ། བདག་ འཛིན་
གཉིས་བག་ཆགས་དང་བཅས་པ་སྤངས་པའི་ངོ་བོ་ཉིད་སྐུ་དང་། ཟབ་
པ་ལོངས་སྤྱོད་རྫོགས་སྐུ་དང་། རྒྱ་ཆེ་བ་སྤྲུལ་པའི་སྐུ་གསུམ་མངའ་བའི་
ཕྱིར། བདག་འཛིན་གཉིས་ནི། གང་ཟག་རང་སྐྱ་ཐུབ་པའི་རྫས་ཡོད་དུ་
གྲུབ་པར་འཛིན་པའི་གང་ཟག་གི་བདག་འཛིན་དང་། བཟུང་བ་ཕྱི་རོལ་



དོན་དུ་འཛིན་པའི་ཆོས་ཀྱི་བདག་འཛིན་ལྟ་བུའོ། ལོངས་སྤྱོད་རྫོགས་སྐུ་
ལ་ཟབ་པ་ཞེས་བརྗོད་པའི་རྒྱུ་མཚན་ཡོད་དེ། དེ་ཉན་རང་འཕགས་པ་
རྣམས་ཀྱིས་ཀྱང་མངོན་གསུམ་གྱི་དངོས་ཀྱི་སྤྱོད་ཡུལ་དུ་བྱེད་མི་ནུས་
པར་བྱང་སེམས་འཕགས་པ་ཡན་ཆད་ཁོ་ནའི་མངོན་གསུམ་གྱི་དངོས་
ཀྱི་སྤྱོད་ཡུལ་དུ་བྱེད་པས་ (༩བ ) ན་དེ་ལྟར་བརྗོད་པའི་ཕྱིར། སྤྲུལ་
སྐུ་ལ་རྒྱ་ཆེ་བ་ཞེས་བརྗོད་པའི་རྒྱུ་མཚན་ཡོད་དེ། དེའི་མཁྱེན་པས་ཤེས་
བྱ་མཐའ་དག་དང་མཛད་པས་སེམས་ཅན་གྱི་དོན་མཐའ་དག་ལ་ཁྱབ་
པའི་སྒོ་ནས་སོ་སྐྱེ་ལས་དག་ཡན་ཆད་ཀྱི་མངོན་སུམ་གྱི་དངོས་ཀྱི་སྤྱོད་
ཡུལ་དུ་བྱེད་པས་ན་དེ་ལྟར་བརྗོད་པའི་ཕྱིར། དེ་ཆོས་ཅན། གཞན་དོན་
ཕུན་ཚོགས་མངའ་སྟེ། གདུལ་བྱ་རྣམས་མངོན་མཐོ་དང་ངེས་ལེགས་ཀྱི་
གོ་འཕང་ལ་འགོད་པར་མཛད་པ་མཐར་ཕྱིན་པའི་སྐྱེས་བུ་ཡིན་པའི་
ཕྱིར། དེ་ཆོས་ཅན། གཞན་དོན་སྒྲུབ་པའི་ཐབས་ཕུན་ཚོགས་མངའ་སྟེ།
གདུལ་བྱ་རྣམས་ལ་རང་རང་གི་སྐལ་བ་དང་འཚམ་པར་ཆོས་སྟོན་པར་
མཛད་པ་མཐར་ཕྱིན་པའི་སྐྱེས་བུ་ཡིན་པའི་ཕྱིར། །
༈ གཉིས་པ། མཐའ་དཔྱད་པ་ལ། ཆོས་ སྐུ་ སྒྲུབ་བྱེད་ཀྱི་
ཐབས་བཤད་པ་དང་། ཆོས་སྐུའི་རྣམ་བཞག་དངོས་བཤད་པ་གཉིས།
དང་པོ་ནི། གཞི་དུས་སུ་བདེན་པ་གཉིས་ཟུང་འབྲེལ་དུ་གཏན་ལ་ཕབ།
ལམ་དུས་སུ་ཐབས་ཤེས་ཟུང་འབྲེལ་ལམ་ཚོགས་གཉིས་ཟུང་འབྲེལ་དུ་
ཉམས་སུ་བླངས་པ་ལ་བརྟེན་ནས་འབྲས་དུས་སུ་སྐུ་གཉིས་ཟུང་འཇུག་
27



ཏུ་ཐོབ་ པར་ བྱེད་པ་ཡིན་ཏེ། ལམ་དུས་སུ་བསོད་ནམས་ཀྱི་ཚོགས་
བསགས་པ་ལ་བརྟེན་ནས་འབྲས་དུས་སུ་གཟུགས་སྐུའི་གོ་འཕང་དང་།
ལམ་དུས་སུ་ཡེ་ཤེས་ཀྱི་ཚོགས་བསགས་པ་ལ་བརྟེན་ནས་འབྲས་དུས་
སུ་ཆོས་སྐུའི་གོ་འཕང་ཐོབ་པར་བྱེད་པའི་ཕྱིར་ཏེ། རིགས་པ་དྲུག་བཅུ་
པ་ལས། དགེ་བ་འདི་ཡིས་སྐྱེ་བོ་ཀུན། བསོད་ནམས་ཡེ་ཤེས་ཚོགས་
བསགས་སྟེ། བསོད་ནམས་ཡེ་ཤེས་ལས་བྱུང་བའི། དམ་པ་སྐུ་གཉིས་
ཐོབ་པར་ཤོག ཞེས་གསུངས་པའི་ཕྱིར། གཉིས་པ་ལ། མཚན་ཉིད་
དང་ དབྱེ་ བ་ གཉིས། དང༌ པོ་ནི། སྒྲིབ་ གཉིས་ སྤངས་ པའི་ ཡོན་ཏན་
མཐར་ཐུག ཆོས་སྐུའི་མཚན་ཉིད། གཉིས་པ་ནི། དེ་ལ་དབྱེ་ན། ངོ༌
བོ་ཉིད་སྐུ་དང་། ཡེ་ཤེས་ཆོས་སྐུ། ལོངས་སྤྱོད་རྫོགས་སྐུ་སྤྲུལ་སྐུ་དང་
བཞིར་ ཡོད་དེ། མངོན་རྟོགས་རྒྱན་ ལས། ངོ་བོ་ཉིད་ ལོངས་ རྫོགས་
བཅས་དང་། དེ་བཞིན་གཞན་པ་སྤྲུལ་པ་ནི། ཆོས་ སྐུ་ མཛད་པ་དང་
བཅས་པ། རྣམ་པ་བཞི་ནི་ཡང་དག་བརྗོད། ཅེས་པ་དང་། འགྲེལ་པ་
དོན་གསལ་ལས། དེ་ཡང་ངོ་བོ་ཉིད་ཀྱི་སྐུ་ལ་སོགས་པའི་དབྱེ་བས་རྣམ་
པ་བཞི་ཡིན་པས། ཞེས་གསུངས་པའི་ཕྱིར། །
༈ དང་པོ་ལ། མཚན་ཉིད་དང་། དབྱེ་བ་གཉིས། དང་པོ་ནི།
སྒྲིབ་གཉིས་སྤངས་པའི་ཆོས་ཉིད་ཀྱི་སྐུ། དང་པོའི་མཚན་ཉིད། གཉིས་
པ་ནི། ངོ་བོ་ཉིད་སྐུ་ལ་དབྱེ་ན། རང་བཞིན་རྣམ་དག་གི་ཆར་གྱུར་པའི་
ངོ་བོ་ཉིད་སྐུ་དང༌། བློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་



གཉིས། དང་པོ་ནི། སངས་རྒྱས་འཕགས་པའི་ཐུགས་རྒྱུད་ཀྱི་ཆོས་ཉིད་
ལྟ་བུ། གཉིས་པ་ནི། དེའི་རྒྱུད་ཀྱི་འགོག་བདེན་ལྟ་བུའོ། གཉིས་པ་ལ་
མཚན་ཉིད་དང་། དབྱེ་བ་གཉིས། དང་པོ་ནི། སྒྲིབ་གཉིས་སྤངས་པའི་
མཁྱེན་པ། ཡེ་ཤེས་ (༡༠ན ) ཆོས་སྐུའི་མཚན་ཉིད། གཉིས་པ་ནི།
དེ་ལ་དབྱེ་ན། ཇི་ལྟ་བ་མཁྱེན་པའི་ཡེ་ཤེས་ཆོས་སྐུ་དང་། ཇི་སྙེད་པ་
མཁྱེན་པའི་ཡེ་ཤེས་ཆོས་སྐུ་གཉིས། དང་པོ་ནི། སངས་རྒྱས་འཕགས་
པའི་རྒྱུད་ཀྱི་གཟུང་འཛིན་གཉིས་སྟོང་རྟོགས་པའི་མཁྱེན་པ་ལྟ་བུའོ།
གཉིས་པ་ནི། དེའི་རྒྱུད་ཀྱི་གཟུགས་སོགས་ཀུན་རྫོབ་པའི་ཆོས་རྟོགས་
པའི་མཁྱེན་པ་ལྟ་བུའོ། གསུམ་པའི་མཚན་ཉིད་ནི། ལོངས་སྐུ་དང་སྤྲུལ་
སྐུ་གང་རུང་ཡང་ཡིན། ངེས་པ་ལྔ་དང་ལྡན་པ་ཡང་ཡིན་པའི་ག ཞི་
མཐུན་པར་དམིགས་པ་གསུམ་པའི་མཚན་ཉིད། ལོངས་སྤྱོད་རྫོགས་སྐུ་
དེ་ངེས་པ་ལྔ་དང་ལྡན་པ་ཡིན་ཏེ། དེ་གནས་ངེས་པ་འོག་མིན་ཁོ་ནར་
བཞུགས་པ། དུས་ངེས་པ་འཁོར་བ་ཇི་སྲིད་མ་སྟོང་གི་བར་དུ་བཞུགས་
པ། སྐུ་ངེས་པ་མཚན་བཟང་པོ་སུམ་ཅུ་རྩ་གཉིས་དང་། དཔེ་བྱད་བཟང་
པོ་བརྒྱད་བཅུས་སྤྲས་པ། འཁོར་ངེས་པ་ཐེག་ཆེན་འཕགས་པ་ཤ་སྟག་
གིས་སྐོར་བ། ཆོས་ངེས་པ་ཐེག་ཆེན་གྱི་ཆོས་འབའ་ཞིག་གསུངས་པའི་
ཁྱད་པར་རྣམས་ དང་ ལྡན་ པའི་ ཕྱིར། བཞི་པ་ལ། མཚན་ཉིད་དང་།
དབྱེ་བ་གཉིས། དང་པོ་ནི། ལོངས་སྐུ་དང་སྤྲུལ་སྐུ་གང་རུང་ཡང་ཡིན་
ངེས་པ་ལྔ་དང་མི་ལྡན་པ་ཡང་ཡིན་པའི་གཞི་མཐུན་པར་དམིགས་པ།



སྤྲུལ་སྐུའི་མཚན་ཉིད། གཉིས་པ་ནི། སྤྲུལ་སྐུ་ལ་དབྱེ་ན། སྐྱེ་བ་སྤྲུལ་སྐུ།
གཟོ་བོ་སྤྲུལ་སྐུ། མཆོག་གི་སྤྲུལ་སྐུ་དང་གསུམ་དུ་ཡོད་དེ། མདོ་སྡེ་རྒྱན་
ལས་ གཟོ་བོ་ སྐྱེ་བ་ བྱང་ཆུབ་ཆེ། །མྱ་ངན་འདས་པ་རྟགས་སྟོན་པ།།
སངས་རྒྱས་སྤྲུལ་པའི་སྐུ་ཉིད་ནི། །རྣམ་པར་གྲོལ་བའི་ཐབས་ཡིན་ནོ།།
ཞེས་གསུངས་པའི་ཕྱིར། དང་པོ་ནི། རི་དྭགས་རུ་རུའི་རྣམ་པ་ཅན་གྱི་
སངས་རྒྱས་ཀྱི་སྤྲུལ་སྐུ་ལྟ་བུ། གཉིས་པ་ནི། དྲི་ཟའི་པི་ཝང་ལེན་པའི་
རྣམ་པ་ཅན་གྱི་སངས་རྒྱས་ཀྱི་སྤྲུལ་སྐུ་ལྟ་བུ། གསུམ་པ་ནི། བདག་ཅག་
གི་སྟོན་པ་ལྟ་བུའོ། །
རྩོད་པ་སྤོང་བ།
༈ གསུམ་ པ་ རྩོད་ པ་ སྤོང་ བ་ ལ། ཁ་ ཅིག་ ན་ རེ། བསྟན་
བཅོས་འདི་སེམས་ཙམ་པའི་ཐུན་མོང་མ་ཡིན་པའི་བསྟན་བཅོས་མ་
ཡིན་པར་ཐལ། བསྟན་བཅོས་འདིའི་ལེའུ་བཞི་པོ་རེ་རེ་ནས་དེ་མ་ཡིན་
པའི་ཕྱིར། ཟེར་ན་མ་ཁྱབ། གཞན་ཡང་། གསལ་བ་དེར་ཐལ། བསྟན་
བཅོས་འདིས་གཟུགས་གཟུགས་འཛིན་དབང་མངོན་གྱི་གཟུང་དོན་དུ་
དངོས་ བསྟན་ བསྟན་ བྱའི་ གཙོ་བོར་ བྱས་ ནས་ བསྟན་ པ་ གང་ ཞིག
སེམས་ཙམ་པས་གཟུགས་གཟུགས་འཛིན་དབང་མངོན་གྱི་བཟུང་དོན་
དུ་ ཁས་མི་ལེན་པའི་ཕྱིར། དང་པོ་གྲུབ་སྟེ། དེ་དེར་དངོས་ཀྱི་བསྟན་
བྱའི་གཙོ་བོར་བྱས་ནས་སྟོན་པའི་བསྟན་བཅོས་འདིའི་རང་གཞུང་ཡོད་
30



པའི་ཕྱིར། ཟེར་ན་མ་ཁྱབ། གཞན་ཡང་། བསྟན་བཅོས་འདིས་གཟུང་
འཛིན་གཉིས་སྟོང་གི་དེ་ཁོ་ན་ཉིད་དངོས་ཀྱི་བསྟན་བྱའི་གཙོ་བོར་བྱས་
ནས་བསྟན་པ་མ་ཡིན་པར་ཐལ། བསྟན་བཅོས་འདིས་ གཟུང་འཛིན་
རྫས་གཞན་དུ་དངོས་ཀྱི་བསྟན་བྱའི་གཙོ་བོར་བྱས་ (༡༠བ )ནས་
བསྟན་ པའི་ ཕྱིར་ཏེ། བསྟན་བཅོས་ འདིས་ གཟུགས་ གཟུགས་འཛིན་
དབང་མངོན་གྱི་དམིགས་རྐྱེན་དུ་དངོས་ཀྱི་བསྟན་བྱའི་གཙོ་བོར་བྱས་
ནས་བསྟན་པའི་ཕྱིར་ཏེ། དེ་ཕྱིར་མིག་དང་གཟུགས་དག་ལ། བརྟེན་
ནས་མིག་བློ་སྐྱེ་བར་ འགྱུར་ ཞེས་ པས། དེ་ལྟར་བསྟན་པ་ གང་ཞིག
གཞུང་འདི་བསྟན་བཅོས་འདིའི་རང་གཞུང་ཡིན་པའི་ཕྱིར། ཟེར་ན་མ་
ཁྱབ། ཁ་ཅིག་ན་རེ། ཚད་མ་སྡེ་བདུན་གྱི་རྗེས་འབྲང་གི་མདོ་སྡེ་པ་མེད་
པར་ཐལ། དེའི་ཆེད་དུ་བྱ་བའི་གདུལ་བྱར་གྱུར་པའི་དེ་མེད་པའི་ཕྱིར།
ཟེར་ན་མ་ཁྱབ། མ་གྲུབ་ན། དེར་ཐལ། བསྟན་བཅོས་འདིའི་ཆེད་དུ་བྱ་
བའི་གདུལ་བྱར་གྱུར་པའི་དེ་མེད་པའི་ཕྱིར། རྟགས་ཁས། འདོད་ན།
རིགས་པའི་རྗེས་འབྲང་གི་མདོ་སྡེ་པ་མེད་པར་ཐལ་ལོ། ཁ་ཅིག་ན་རེ།
སངས་རྒྱས་འཕགས་པའི་རྒྱུད་ཀྱི་འགོག་བདེན་ཆོས་ཅན། མཚན་ཉིད་
དེར་ཐལ། ངོ་བོ་ཉིད་སྐུ་ཡིན་པའི་ཕྱིར་ཏེ། གློ་བུར་རྣམ་དག་གི་ཆར་
གྱུར་པའི་ངོ་བོ་ཉིད་སྐུ་ཡིན་པའི་ཕྱིར། འདོད་ན། ཆོས་ཉིད་ཀྱི་སྐུ་ཡིན་
པར་ ཐལ། འདོད་ པའི་ ཕྱིར། འདོད་ན། ཆོས་ ཉིད་ ཡིན་ པར་ ཐལ།
འདོད་པའི་ཕྱིར། ཟེར་ན་མ་ཁྱབ་ཏེ། དེ་ཆོས་ཅན། ངོ་བོ་ཉིད་ཡིན་པར་
31



ཐལ། ངོ་བོ་ཉིད་ཀྱི་སྐུ་ཡིན་པའི་ཕྱིར། ཁྱབ་པ་ཁས། འདོད་ན། ཆོས་
ཉིད་ཡིན་པར་ཐལ་ལོ། གཞན་ཡང་། ལོངས་སྐུ་ཆོས་ཅན། གཟུགས་
ཡིན་པར་ཐལ། གཟུགས་སྐུ་ཡིན་པའི་ཕྱིར། ཁྱབ་པ་ཁས། འདོད་མི་
ནུས་ཏེ། གང་ཟག་ཡིན་པའི་ཕྱིར། ཁ་ཅིག་ན་རེ། སངས་རྒྱས་འཕགས་
པའི་རྒྱུད་ཀྱི་དབང་ཤེས་ཆོས་ཅན། ཡེ་ཤེས་ཆོས་སྐུ་ཡིན་པར་ཐལ།
མཚན་ཉིད་དེའི་ཕྱིར་ཏེ། སངས་རྒྱས་འཕགས་པའི་རྒྱུད་ཀྱི་མཁྱེན་པ་
ཡིན་པའི་ཕྱིར་ཏེ། དེའི་རྒྱུད་ཀྱི་ཤེས་པ་ཡིན་པའི་ཕྱིར། ཟེར་ན་མ་ཁྱབ་
བོ། ཁ་ཅིག་ན་རེ། ལོངས་སྐུའི་རྒྱུད་ཀྱིས་ཡིད་ཀྱི་རྣམ་པར་ཤེས་པ་ཆོས་
ཅན། ངེས་པ་ལྔ་དང་ལྡན་པར་ཐལ། ལོངས་སྐུ་ཡིན་པའི་ཕྱིར། ཁྱབ་པ་
ཁས། རྟགས་གྲུབ་སྟེ། དེ་སངས་རྒྱས་འཕགས་པ་ཡིན་པའི་ཕྱིར། ཟེར་
ན་མ་ཁྱབ། མ་གྲུབ་ན། དེ་ཆོས་ཅན། དེར་ཐལ། སྒྲིབ་གཉིས་སྤངས་
པའི་གང་ཟག་ཡིན་པའི་ཕྱིར་ཏེ། དེ་གང་ཟག་ཡིན་པའི་ཕྱིར། རྟགས་
གྲུབ་སྟེ། གང་ཟག་གི་རྒྱུད་ཀྱི་ཡིད་ཀྱི་རྣམ་པར་ཤེས་པ་གང་ཟག་ཡིན་
པའི་ཕྱིར། རྩ་བར་འདོད་ན། དེའི་སྐུ་དངོས་ཀྱི་གདུལ་བྱར་གྱུར་པའི་
བྱང་འཕགས་ཡོད་པར་ཐལ་ལོ། འདོད་ན། དེ་ཆོས་ཅན། ཁྱོད་མངོན་
གསུམ་གྱིས་དངོས་ཀྱི་སྤྱོད་ཡུལ་དུ་བྱེད་པའི་བྱང་འཕགས་ཡོད་པར་
ཐལ། འདོད་པའི་ ཕྱིར། འདོད་མི་ནུས་ཏེ། ཁྱོད་སངས་རྒྱས་ འཕགས་
པ་ནང་ཕན་ཚུན་ཁོ་ནའི་མངོན་གསུམ་གྱི་དངོས་ཀྱི་སྤྱོད་ཡུལ་ཡིན་པའི་
ཕྱིར་ཏེ། སངས་རྒྱས་ འཕགས་པའི་རྒྱུད་ཀྱི་ཤེས་ པ་ཡིན་ པའི་ ཕྱིར།
32



གཞན་ཡང་། མཆོག་གི་སྤྲུལ་སྐུའི་རྒྱུད་ཀྱི་ཡིད་ཀྱི་རྣམ་པར་ཤེས་པ་དེ།
མཆོག་གི་སྤྲུལ་སྐུ་ཡིན་པར་ཐལ། དེ་སངས་རྒྱས་འཕགས་པ་ཡིན་པའི་
ཕྱིར། ཟེར་ན་མ་ཁྱབ། རྟགས་སླ། འདོད་ན། དེ་ཆོས་ཅན། ཁྱོད་ཀྱི་སྐུ་
དངོས་ཀྱི་གདུལ་བྱར་གྱུར་པའི་སོ་སོའི་སྐྱེ་བོ་ལས་དག་ཡོད་པར་ཐལ།
འདོད་པ་དེའི་ཕྱིར། འདོད་ན། ཁྱོད་མངོན་གསུམ་གྱིས་དངོས་ཀྱི་སྤྱོད་
ཡུལ་དུ་བྱེད་པའི་སོ་སོའི་སྐྱེ་བོ་ལས་དག་ཡོད་པར་ཐལ། འདོད་པའི་
ཕྱིར། འདོད་ མི་ནུས་སོ། ཟེར་ ན། ངེས་ པ་ ལྔ་ ལྡན་ གྱི་ གཟུགས་ སྐུ་
མཐར་ཐུག་གི་རྒྱུད་ཀྱི་ཡིད་ ( ༡༡ན）ཀྱི་རྣམ་པར་ཤེས་པ། ངེས་པ་
ལྔ་དང་ལྡན་པའི་གཟུགས་སྐུ་མཐར་ཐུག་ཡིན་པར་ཐལ། དེ་སངས་
རྒྱས་ འཕགས་ པ་ ཡིན་ པའི་ ཕྱིར། ཁྱབ་པ་ཁས། མ་གྲུབ་ན། དེ་ཆོས་
ཅན། དེར་ ཐལ། སྒྲིབ་ གཉིས་ སྤངས་ པའི་ གང་ ཟག་ ཡིན་ པའི་ ཕྱིར།།
རྟགས་གྲུབ་སྟེ། དེ་གང་ཟག་ཡིན་པའི་ཕྱིར་ཏེ། གང་ཟག་གི་རྒྱུད་ཀྱི་
ཡིད་ཀྱི་རྣམ་པར་ཤེས་པ་གང་ཟག་ཡིན་པའི་ཕྱིར་ཏེ། དེ་བདག་ཡིན་
པའི་ཕྱིར་ཏེ། རྟོག་གེ་འབར་བ་ལས། འདི་ལྟར་ཁོ་བོ་ཅག་ཡང་ཐ་སྙད་
དུ་རྣམ་པར་ཤེས་པ་ལ་བདག་གི་སྒྲ་དངོས་སུ་འདོགས་ཏེ། འདི་ལྟར་
རྣམ་པར་ཤེས་པ་ནི་ཡང་སྲིད་པ་ལེན་པའི་ཕྱིར་བདག་ཡིན་ནོ། ཞེས་
གསུངས་པའི་ཕྱིར། རྩ་བར་འདོད་ན། སྔར་གྱི་རིགས་པས་ཁེགས་སོ།
སྐྱེ་བོ་ཕལ་ཆེར་ཞེས་སོགས་གཞུང་དོན་འཆད་པ་ལ།།
གཞན་ལུགས་དགག་པ།
33



༈ སྐྱེ་བོ་ཕལ་ཆེར་ཕལ་ལ་ཆགས་ཤིང་ཤེས་རབ་རྩལ་མེད་
པས་ན་ལེགས་བཤད་རྣམས། དོན་དུ་མི་གཉེར་ཁོ་ནར་མ་ཟད་ཕྲག་
དོག་དྲི་མ་དག་གིས་སྡང་བར་ཡང་། ཡོངས་གྱུར་དེས་ན་བདག་ལ་འདི་
ནི་གཞན་ལ་ཕན་པ་ཡིན་ཞེས་བསམ་པའང་མེད། སེམས་ནི་ཡུན་རིང་
ལེགས་བཤད་གོམས་པས་ལྷུར་ལེན་སྐྱེད་ཕྱིར་འདི་ལ་དགའ་བ་སྐྱེས་
ཞེས་པའི་སྐབས་སུ། དགག་གཞག་སྤངས་གསུམ། དང་པོ་ལ། ཁ་ཅིག་
ན་རེ། བསྟན་བཅོས་འདིའི་བརྗོད་བྱ་ལ། རྟོག་གེའི་ཚིག་དོན་བརྒྱད་དུ་
གྲངས་ངེས་ཟེར་ན། དེ་མ་ཡིན་པར་ཐལ། གཞི་གྲུབ་ན་བསྟན་བཅོས་
འདིའི་བརྗོད་བྱ་ཡིན་དགོས་པའི་ཕྱིར། ཁ་ཅིག་ན་རེ། བསྟན་བཅོས་
འདིའི་བརྗོད་བྱའི་གཙོ་བོ་དེ་ལ་རྟོག་གེའི་ཚིག་དོན་བརྒྱད་དུ་གྲངས་
ངེས་ཟེར་ན། བརྒྱད་པོ་དེས་བསྟན་བཅོས་འདིའི་བརྗོད་བྱའི་གཙོ་བོ་
མཐའ་དག་བསྡུས་པར་ཐལ། དམ་བཅའ་དེའི་ཕྱིར། འདོད་མི་ནུས་ཏེ།
བསྟན་བཅོས་འདིའི་བརྗོད་བྱའི་གཙོ་བོར་གྱུར་པའི་ཐོབ་བྱ་ཐར་པ་དང་
ཐམས་ཅད་མཁྱེན་པ་ཐོབ་བྱེད་ཀྱི་ཐབས་དང་བཅས་པ་བརྒྱད་པོ་དེར་
རྫོགས་པར་བསྡུས་པ་མ་ཡིན་པའི་ཕྱིར་རོ། ཁ་ཅིག་ན་རེ། ཚད་མ་ཀུན་
བཏུས་ཀྱི་ཚིག་དོན་མཐའ་དག་བདེ་བླག་ཏུ་རྟོགས་པ། བསྟན་བཅོས་
འདིའི་དགོས་པ་ཡིན་ཟེར་ན། དེ་མི་འཐད་པར་ཐལ། བསྟན་བཅོས་
འདི་མ་རྩོམ་པའི་སྔ་རོལ་ན་དེ་འདྲ་བ་དེ་ཡོད་པའི་ཕྱིར་ཏེ། དེའི་སྔ་རོལ་
ན་ཚད་མ་ཀུན་བཏུས་ཡོད་པའི་ཕྱིར། ཁ་ཅིག་ན་རེ། བསྟན་བཅོས་འདི་



ལ་བརྟེན་ནས་ཚད་མ་ཀུན་བཏུས་ཀྱི་ཚིག་དོན་མཐའ་དག་བདེ་བླག་ཏུ་
རྟོགས་པ་བསྟན་བཅོས་འདིའི་དགོས་སོགས་ཆོས་བཞིའི་ནང་ཚན་དུ་
གྱུར་པའི་དགོས་པ་ཡིན་ཟེར་ན། དེ་འདྲ་བ་དེ་ཡིན་ན། བསྟན་བཅོས་
འདིའི་དགོས་སོགས་ཆོས་བཞིའི་ནང་ཚན་དུ་གྱུར་པའི་དགོས་པ་ཡིན་
དགོས་ པར་ ཐལ། དམ་ བཅའ་ དེའི་ ཕྱིར། འདོད་ན། བསྟན་ བཅོས་
འདིའི་ཉིང་དགོས་སུ་གྱུར་པའི་རྣམ་མཁྱེན་ཆོས་ཅན། དེར་ཐལ། དེའི་
ཕྱིར་ཏེ། དེ་ལྟར་རྟོགས་པའི་རྣམ་མཁྱེན་ཡིན་པའི་ཕྱིར་ཏེ། ཆོས་ཅན་
དེའི་ཕྱིར། ( ༡༡བ ) འདོད་ན། བསྟན་བཅོས་འདིའི་གནས་སྐབས་
ཀྱི་ དགོས་ པ་ ཡིན་ པར་ ཐལ། འདོད་ པའི་ ཕྱིར། འདོད་ མི་ ནུས་ ཏེ།
བསྟན་བཅོས་འདིའི་མཐར་ཐུག་གི་དགོས་པ་ཡིན་པའི་ཕྱིར་ཏེ། བསྟན་
བཅོས་འདིའི་ཉིང་དགོས་མཐར་ཐུག་ཡིན་པའི་ཕྱིར། བྱས་པ་ལ་ཁོ་ན་
རེ། དེ་ཆོས་ཅན། བསྟན་བཅོས་འདིའི་དགོས་སོགས་ཆོས་བཞིའི་ནང་
ཚན་དུ་གྱུར་པའི་དགོས་པ་ཡིན་པར་ཐལ། དེར་གྱུར་པའི་མཐར་ཐུག་
གི་དགོས་པ་ཡིན་པའི་ཕྱིར། ཟེར་ན། མ་ཁྱབ། མ་གྲུབ་ན། དེར་ཐལ།
དེར་གྱུར་པའི་མཐར་ཐུག་གི་ཉིང་དགོས་ཡིན་པའི་ཕྱིར། ཁ་ཅིག་ན་རེ།
བསྟན་བཅོས་འདི་ལ་ཐོས་བསམ་བྱས་པ་ལ་བརྟེན་ནས་རྣམ་མཁྱེན་
ཐོབ་པར་འགྱུར་པ་དེ། བསྟན་བཅོས་འདིའི་ཉིང་དགོས་ཡིན་ཟེར་ན།
དེ་ལྟར་འགྱུར་བ་དེ་ཆོས་ཅན། བསྟན་བཅོས་འདིའི་ཉིང་དགོས་མ་ཡིན་ .
པར་ཐལ། སློབ་ལམ་གྱི་གནས་སྐབས་ན་ཁྱོད་ཡོད་པའི་ཕྱིར། རྟགས་



གྲུབ་སྟེ། དེའི་གནས་སྐབས་ན་དེ་ལྟར་འགྱུར་བའི་གང་ཟག་ཡོད་པའི་
ཕྱིར་ཏེ། བསྟན་བཅོས་འདིའི་ཆེད་དུ་བྱ་བའི་གདུལ་བྱ་ཡིན་ན། བསྟན་
བཅོས་འདི་ལ་ཐོས་བསམ་བྱས་པ་ལ་བརྟེན་ནས་རྣམ་མཁྱེན་ཐོབ་ངེས་
ཀྱི་གང་ཟག་ཡིན་དགོས་པའི་ཕྱིར་ཏེ། སེམས་ཅན་ཡིན་ན། སངས་རྒྱ་
ངེས་ ཀྱི་ གང་ ཟག་ ཡིན་ དགོས་ པའི་ ཕྱིར་ཏེ། འཚང་རྒྱ་མི་རུང་བའི་
སེམས་ཅན་མེད་པའི་ཕྱིར་ཏེ། གཉེན་པོས་སྤང་དུ་མི་རུང་བའི་སྒྲིབ་པ་
མེད་པའི་ ཕྱིར་ཏེ། རྟག་ ཉིད་ཕྱིར་ རམ་ཐབས་མེད་ཕྱིར་ཞེས་ སོགས་
གསུངས་པའི་ཕྱིར། གཞན་ཡང་། གཉེན་པོས་སྤང་དུ་མི་རུང་བའི་སྒྲིབ་
པ་མེད་པར་ཐལ། སྒྲིབ་པ་རྒྱུད་ལྡན་གྱི་གང་ཟག་ཡིན་ན། རང་རྒྱུད་ཀྱི་
སེམས་རང་རྒྱུད་ཀྱི་དྲི་མ་དང་བྲལ་རུང་གི་འོད་གསལ་བ་དང་། རང་
རྒྱུད་ཀྱི་དྲི་མ་རང་རྒྱུད་ཀྱི་སེམས་དང་བྲལ་རུང་གི་གློ་བུར་བ་ཡིན་
དགོས་པའི་ཕྱིར་ཏེ། སེམས་ཀྱི་རང་བཞིན་འོད་གསལ་ཏེ། དྲི་མ་རྣམས་
ནི་གློ་བུར་བ་ཞེས་ གསུངས་པའི་ཕྱིར། ཁ་ཅིག་ན་རེ། བསྟན་བཅོས་
འདིའི་ ཉིང་ དགོས། བསྟན་ བཅོས་ འདིའི་ དགོས་ པ་ ལ་ འབྲེལ། དེ་
བསྟན་བཅོས་འདིའི་བརྗོད་བྱ་རྟོགས་པ་ལ་འབྲེལ། དེ་བསྟན་བཅོས་
འདི་ལ་འབྲེལ་བའི་འབྲེལ་པ་དེ་བསྟན་བཅོས་འདིའི་དགོས་སོགས་
ཆོས་བཞིའི་ནང་ཚན་དུ་གྱུར་པའི་འབྲེལ་པ་ཡིན་ནོ་ཟེར་ན། དེ་འདྲའི་
འབྲེལ་པ་དེ་དེ་བྱུང་གི་འབྲེལ་པ་ཡིན་པར་ཐལ། དམ་བཅའ་དེའི་ཕྱིར།
ཁྱབ་སྟེ། འདུལ་བ་མདོ་རྩ་བའི་དགོས་སོགས་ཆོས་བཞིའི་ནང་ཚན་དུ་
36



གྱུར་ པའི་ འབྲེལ་ པ་ ཡིན་ ན། དེ་ བྱུང་ གི་ འབྲེལ་ པ་ ཡིན་ པས་ ཁྱབ།
བསྟན་བཅོས་མངོན་རྟོགས་རྒྱན་གྱི་དེ་ཡིན་ན་ཡང་། དེ་ཡིན་པས་ཁྱབ་
པའི་ ཕྱིར། དང་ པོ་ གྲུབ་ སྟེ། རྒྱ་ ཆེར་ འགྲེལ་ ལས། འདུལ་ བའི་ མདོ་
དང༌། དགོས་པ་གཉིས་ནི་ཐབས་དང་། ཐབས་ལས་བྱུང་བའི་མཚན་
ཉིད་ཀྱི་འབྲེལ་པ་སྟེ། རྒྱུ་དང་འབྲས་བུའི་མཚན་ཉིད་ཅན་ཞེས་བྱ་བའི་
ཐ་ཚིག་གོ། ཅེས་གསུངས་པའི་ཕྱིར། ( ༡༢ན ) རྟགས་གཉིས་པ་གྲུབ་
སྟེ། འགྲེལ་པ་དོན་གསལ་ལས། རྗོད་པར་བྱེད་པ་དང་། བརྗོད་པར་བྱ་
བ་དག་ཐབས་དང་ཐབས་ཀྱི་སྒྲུབ་པར་བྱེད་པའི་ཚུལ་གྱིས་འགྲེལ་པར་
མཛད་ པ་ ཞེས་ གསུངས་ པའི་ ཕྱིར། རྩ་བར་འདོད་ན། བསྟན་བཅོས་
འདིའི་ཉིང་དགོས། བསྟན་བཅོས་འདིའི་དགོས་པ་ལ་དེ་བྱུང་དུ་འབྲེལ་
བར་ ཐལ། འདོད་ པའི་ ཕྱིར། འདོད་མི་ནུས་ཏེ། བསྟན་བཅོས་འདིའི་
ཉིང་དགོས་འདུས་མ་བྱས་ཡིན་པའི་ཕྱིར་ཏེ། དེར་གྱུར་པའི་ངོ་བོ་ཉིད་
སྐུ་ཡོད་པའི་ཕྱིར་ཏེ། བསྟན་བཅོས་འདིའི་ཆེད་དུ་བྱ་བའི་འདུལ་བྱའི་
ཐོབ་བྱ་མཐར་ཐུག་ཏུ་གྱུར་པའི་ངོ་བོ་ཉིད་སྐུ་ཡོད་པའི་ཕྱིར། །
རང་ལུགས་བཞག་པ།
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང་།
མཐའ་དཔྱད་པ་གཉིས། དང་པོ་ནི། རྐང་པ་དང་པོ་གསུམ་གྱི་དོན་ནི།
དཔལ་ལྡན་ཆོས་ཀྱི་གྲགས་པས། བསྟན་བཅོས་འདི་གང་ཟག་འགའ་
ཞིག་གི་སྣང་ངོར་གཙོ་བོར་གཞན་དོན་དུ་མི་རྩོམ་པ་ལྟ་བུར་སྟོན་པའི་རྒྱུ་



མཚན་ཡོད་དེ། ཉན་པ་པོའི་གདུལ་བྱ་འགའ་ཞིག་སྣོད་ཀྱི་སྐྱོན་གསུམ་
དང་བཅས་པའི་ཕྱིར་ཏེ། ཉན་པ་པོའི་གདུལ་བྱ་འགའ་ཞིག་བྱ་བ་ཕལ་
པ་ འཇིག་རྟེན་པའི་ བྱ་བ་དང་། བསྟན་བཅོས་ཕལ་པ་ ཕྱི་རོལ་པའི་
བསྟན་བཅོས་སོགས་ལ་ཆགས་པ་དང་། ལེགས་ཉེས་འབྱེད་པའི་ཤེས་
རབ་ཀྱི་རྩལ་དང་མི་ལྡན་པའི་དབང་གིས་ལེགས་བཤད་དོན་དུ་མི་
གཉེར་བ་དང༌། ལེགས་བཤད་དང་ལེགས་བཤད་རྩོམ་པ་པོ་ལ་ཕྲག་
དོག་གི་དྲི་མ་དག་གིས་ཞེ་སྡང་བ་དང་བཅས་པའི་ཕྱིར། རྐང་པ་བཞི་
པའི་དོན་ནི། དཔལ་ལྡན་ཆོས་ཀྱི་གྲགས་པས་བསྟན་བཅོས་འདི་རྩོམ་
པའི་རྒྱུ་མཚན་ཡོད་དེ། རང་གི་རྟོགས་པ་གོང་ནས་གོང་དུ་འཕེལ་བར་
འགྱུར་བའི་ཕྱིར། །
༈ གཉིས་པ་མཐའ་དཔྱད་པ་ལ། དགོས་སོགས་ཆོས་བཞི་
ངོས་བཟུང་བ་དང་། བརྗོད་བྱ་བྱེ་བྲག་ཏུ་བཤད་པ་གཉིས། དང་པོ་ནི།
ཚད་མ་ཀུན་བཏུས་ཀྱི་ཚིག་དོན་མཐའ་དག་བསྟན་བཅོས་འདིའི་བརྗོད་
བྱ་དང་། བསྟན་བཅོས་འདི་ལ་ཐོས་བསམ་བྱས་པ་ལ་བརྟེན་ནས་ཚད་
མ་ཀུན་བཏུས་ཀྱི་ཚིག་དོན་མཐའ་དག་བདེ་བླག་ཏུ་རྟོགས་པའི་སློབ་
ལམ། བསྟན་བཅོས་འདིའི་ གནས་སྐབས་ཀྱི་དགོས་པ་དང་། བསྟན་
བཅོས་འདི་ལ་ཐོས་བསམ་བྱས་པ་ལ་བརྟེན་ནས་ཐོབ་པའི་རྣམ་མཁྱེན་
དེ། བསྟན་བཅོས་འདིའི་ ཉིང་དགོས་དང་། བསྟན་བཅོས་འདིའི་ཉིང་
དགོས་སུ་གྱུར་པའི་རྣམ་མཁྱེན་བསྟན་བཅོས་འདིའི་གནས་སྐབས་ཀྱི་
38



དགོས་པར་གྱུར་པའི་སློབ་ལམ་ལ་འབྲེལ། དེ་བསྟན་བཅོས་འདི་ལ་
ཐོས་བསམ་ བྱས་ པ་ ལས་བྱུང་བའི་ཤེས་རབ་ལ་འབྲེལ། དེ་བསྟན་
བཅོས་འདི་ཉིད་ལ་འབྲེལ་བའི་འབྲེལ་པ་དེ་བསྟན་བཅོས་འདིའི་དགོས་
སོགས་ཆོས་བཞིའི་ནང་ཚན་དུ་གྱུར་པའི་འབྲེལ་པ་ཡིན་ནོ། གཉིས་པ་
ནི། སྡེ་བདུན་མདོ་དང་བཅས་པའི་བརྗོད་བྱ་རྣམས་ ( ༡༢བ ) གཙོ་
ཆེ་བའི་སྒོ་ནས་རྟོག་གེའི་ཚིག་དོན་བརྒྱད་དུ་འདུ་བ་ཡིན་ལ། དེ་ལྟར་
བསྡུས་ནས་སྟོན་པའི་རྒྱུ་མཚན་ཡོད་དེ། སྡེ་བདུན་མདོ་དང་བཅས་པའི་
བརྗོད་བྱ་དེ་ལ་གཙོ་ཆེ་བའི་སྒོ་ནས། གཞལ་བྱའི་གནས་རང་གི་ངེས་
པར་བྱེད་པའི་ཐབས་དང་། རང་གི་ངེས་ནས་གཞན་རྗེས་སུ་འཛིན་པའི་
ཐབས་ གཉིས་ སུ་ངེས་ པ་ ལས། དང་ པོ་ དེ་ ལ། ལྐོག་གྱུར་ངེས་པའི་
ཐབས་དང་། མངོན་གྱུར་ངེས་པའི་ཐབས་གཉིས་སུ་ངེས་པ་ལས། དང་
པོ་དེ་དངོས་ཀྱི་དབང་དུ་བྱས་ནས་རྗེས་དཔག་ཡང་དག་དང་། དེའི་
གོལ་ས་མི་མཐུན་ཕྱོགས་ཤེས་པའི་ཕྱིར་དུ་རྗེས་དཔག་ལྟར་སྣང་བསྟན།
གཉིས་པ་དེ་དངོས་ཀྱི་དབང་དུ་བྱས་ནས་མངོན་སུམ་ཡང་དག་དང༌།
དེའི་གོལ་ས་མི་མཐུན་ཕྱོགས་ཤེས་པའི་ཕྱིར་དུ་མངོན་སུམ་ལྟར་སྣང་
བསྟན། ཕྱི་མ་དེ་ལ་ཡང་། གཞན་རྗེས་སུ་འཛིན་པའི་ཐབས་དངོས་ཀྱི་
དབང་དུ་བྱས་ནས། སྒྲུབ་ངག་ཡང་དག་དང་། དེའི་གོལ་ས་མི་མཐུན་
ཕྱོགས་ཤེས་པའི་ཕྱིར་དུ་སྒྲུབ་ངག་ལྟར་སྣང་བསྟན། ཕ་རོལ་པོའི་རྒྱུད་
ཀྱི་སྒྲོ་བཀུར་གྱི་ལྟ་བ་ངན་པ་སུན་ཕྱུང་ནས། རྒྱུད་སྣོད་རུང་དུ་བྱེད་པའི་



ཐབས་དངོས་ཀྱི་དབང་དུ་བྱས་ནས་སུན་འབྱིན་ཡང་དག་དང་། དེའི་
གོལ་ས་མི་མཐུན་ཕྱོགས་ཤེས་པའི་ཕྱིར་དུ་སུན་འབྱིན་ལྟར་སྣང་བསྟན་
པའི་ ཕྱིར་ ཏེ། རིགས་ སྒོར། མངོན་ གསུམ་ དང༌ ནི་ རྗེས་ སུ་ དཔག
ལྟར་སྣང་བཅས་པ་བདག་རིག་བྱེད། སྒྲུབ་པ་དང་ནི་སུན་འབྱིན་ངག
ལྟར་སྣང་བཅས་པ་གཞན་རྟོགས་ཕྱིར། ཞེས་གསུངས་པའི་ཕྱིར། ཁོ་ན་
རེ། ཇོ་བོ་ཆེན་ པོས། མངོན་ གསུམ་ རྗེས་ དཔག་ དགོས་ པ་ མེད། མུ་
སྟེགས་རྩོད་པ་ ཟློག་པའི་ཕྱིར། མཁས་པ་རྣམས་ ཀྱིས་བྱས་པ་ཡིན།
ཞེས་སོགས་གསུངས་པ་དང་འགལ་ལོ་ཞེ་ན། མི་འགལ་ཏེ། ལུང་དེས་
ནི། བླང་དོར་གྱི་གནས་ཕྱིན་ཅི་མ་ལོག་པར་གཏན་ལ་ཕབ་ནས་ཉམས་
སུ་ལེན་པ་ལ་མི་འཇུག་པར། གཞན་དང་རྩོད་པ་ཙམ་གྱི་ཕྱིར་དུ་མངོན་
གསུམ་དང་རྗེས་དཔག་གཏན་ལ་ཕབ་པ་ལ་དགོས་པ་མེད་པར་བསྟན་
པ་ཙམ་ཡིན་པའི་ཕྱིར། །
རྩོད་པ་སྤོང་བ། །
༈ གསུམ་པ་རྩོད་ པ་ སྤོང་ བ་ ལ། ཁ་ ཅིག་ན་རེ། བསྟན་
བཅོས་འདིའི་ཉིང་དགོས་སུ་གྱུར་པའི་རྣམ་མཁྱེན་བསྟན་བཅོས་འདིའི་
གནས་སྐབས་ཀྱི་དགོས་པར་གྱུར་པའི་སློབ་ལམ་ལ་འབྲེལ་བའི་འབྲེལ་
པ་དེ་ཆོས་ཅན། དེ་བྱུང་གི་འབྲེལ་པ་ཡིན་པར་ཐལ། བསྟན་བཅོས་
འདིའི་དགོས་སོགས་ཆོས་བཞིའི་ནང་ཚན་དུ་གྱུར་པའི་འབྲེལ་པ་ཡིན་
པའི་ཕྱིར། འདོད་ན། དེ་འདྲའི་རྣམ་མཁྱེན་ཆོས་ཅན། དེ་འདྲའི་སློབ་
40



ལམ་ལ་དེ་བྱུང་དུ་འབྲེལ་བར་ཐལ། འདོད་པའི་ཕྱིར། འདོད་ན། རྣམ་
མཁྱེན་རང་གི་རྒྱུར་གྱུར་པའི་སློབ་ལམ་ལ་དེ་བྱུང་དུ་འབྲེལ་ན། རྣམ་
མཁྱེན་སློབ་ལམ་ལ་དེ་བྱུང་དུ་འབྲེལ་ ( ༡༣ན )བས་ཁྱབ་པར་ཐལ།
འདོད་པའི་ཕྱིར། འདོད་ན། སློབ་ལམ་རྣམ་མཁྱེན་ལ་དེ་བྱུང་དུ་འབྲེལ་
བར་ཐལ། དེ་རང་གི་རྒྱུར་གྱུར་པའི་རྣམ་མཁྱེན་ལ་དེ་བྱུང་དུ་འབྲེལ་
བའི་ཕྱིར། ཁྱབ་པ་ཁས་ཟེར་ན། ཁྱབ་པ་མི་མཚུངས་སོ། རྟགས་དེར་
ཐལ། དེ་རང་གི་རྒྱུར་གྱུར་པའི་རྣམ་མཁྱེན་གྱི་བདག་རྐྱེན་བྱས་པ་ལས་
བྱུང་བའི་ཕྱིར་ཏེ། དེ་རང་གི་རྒྱུར་གྱུར་པའི་ཡེ་ཤེས་ཆོས་སྐུས་བདག་
རྐྱེན་བྱས་པ་ལས་བྱུང་བའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
འདུས་བྱས་སུ་གྱུར་པའི་ སངས་ རྒྱས་ ཀྱི་འཕྲིན་ལས་ཡིན་པའི་ཕྱིར།
གཞན་ཡང་། སློབ་ལམ་ཡིན་ན། རྣམ་མཁྱེན་དུ་འགྱུར་ངེས་ཀྱི་ལམ་
ཡིན་དགོས་པར་ཐལ། རྣམ་མཁྱེན་སློབ་ལམ་ལ་དེ་བྱུང་དུ་འབྲེལ་བ་ལ་
རྒྱུ་མཚན་ཡོད་པའི་ཕྱིར། འདོད་ན། སློབ་པ་ཡིན་ན་འཚང་རྒྱ་ངེས་ཡིན་
དགོས་པར་ཐལ། འདོད་པའི་ཕྱིར། འདོད་ན། སེམས་ཅན་ཡིན་ན། དེ་
ཡིན་དགོས་པར་ཐལ། འདོད་པའི་ཕྱིར། འདོད་མི་ནུས་ཏེ། སངས་རྒྱ་
མི་སྲིད་པའི་སེམས་ཅན་ཡོད་པའི་ཕྱིར་ཏེ། ལྷག་མེད་མྱང་འདས་ལ་
གནས་པའི་ཉན་ཐོས་དགྲ་བཅོམ་པ་སངས་རྒྱ་མི་སྲིད་པའི་ཕྱིར་ཏེ། དེ་
སངས་རྒྱ་མི་སྲིད་པར་སེམས་ཙམ་པས་ཁས་ལེན་པའི་ཕྱིར་ཏེ། དེ་ལྟར་
དུ་ལུང་གི་རྗེས་འབྲང་གི་སེམས་ཙམ་པས་ཁས་ལེན་པའི་ཕྱིར་ཟེར་ན་



མ་ཁྱབ་བོ།
༈ གཉིས་པ། ཡན་ལག་གི་བསྟན་བཅོས་དངོས་བཤད་པ་
ལ། གཞལ་བྱ་རྟོགས་པ་ཚད་མའི་རང་བཞིན་བཤད་པ་དང་། དེ་གཞན་
ལ་སྐྱེད་པའི་ཐབས་ངག་གི་རང་བཞིན་བཤད་པ་གཉིས། དང་པོ་ལ།
ལྐོག་གྱུར་གསལ་བྱེད་རང་དོན་རྗེས་དཔག་གི་ལེའུ་བཤད་པ། ཐར་
ལམ་གསལ་བྱེད་ཚད་མ་གྲུབ་པའི་ལེའུ་བཤད་པ། མངོན་གྱུར་གསལ་
བྱེད་མངོན་གསུམ་གྱི་ལེའུ་བཤད་པ་དང་གསུམ།
རང་དོན་ལེའུའི་ལུས་རྣམ་གཞག་བཤད་པ།
དང་པོ་ལ། ལུས་ཀྱི་ཚུལ་གྱིས་མདོར་བསྟན་པ་དང་། ཡན་ལག་
གི་ཚུལ་གྱིས་རྒྱས་པར་བཤད་པ་གཉིས། དང་པོ་སྟོན་པ་ལ། ཕྱོགས་
ཆོས་དེ་ཆས་ ཁྱབ་པ་ཡི། ཞེས་སོགས་ཚིགས་བཅད་གཅིག་གསུངས།
ཚིགས་བཅད་གཅིག་པོ་འདི་ལེའུ་དང་པོའི་ལུས་རྣམ་གཞག་ཡིན་ཏེ།
ཕྱོགས་ཆོས་དེ་ཆས་ཁྱབ་པ་ཡི། གཏན་ཚིགས་ཞེས་པའི་དོན། ལེའུ་དང་
པོའི་གཞུང་ལྷག་མ་ཀུན་གྱིས་འཆད། རྒྱུ་ལ་རང་བཞིན་ཇི་སྙེད་གཅིག
ཅེས་པ་ནས་ཐལ་བ་བཞིན་ཞེས་པའི་བར་གྱིས། དེ་ནི་རྣམ་གསུམ་ཞེས་
པའི་དོན་འཆད། རྒྱུ་ཚོགས་པ་ལས་ ཞེས་པ་ནས། དེ་ནི་འབྲས་ བུའི་
རྟགས་ལས་སྐྱེས། ཞེས་པའི་བར་གྱིས། ཉིད་ཅེས་པའི་དོན་འཆད། རྒྱུ་
མ་ཚོགས་པའི་འབྲས་བུ་ནི་ཞེས་པ་ནས། དེ་ ལ་ ལྷག་མ་ ལྡན་ཞེས་
བརྗོད། ཅེས་ པའི་བར་ གྱིས་ གཏན་ཚིགས་ལྟར་སྣང་དེ་ལས་གཞན།



ཞེས་པའི་དོན་འཆད། གཏན་ཚིགས་ཀྱི་ནི་ཚུལ་གསུམ་ལའང་ཞེས་པ་
ནས། མི་དམིགས་པས་ནི་མི་གྲུབ་བོ་ཞེས་པའི་བར་གྱིས། མེད་ན་མི་
འབྱུང་ངེས་ཕྱིར་རོ་ཞེས་པའི་དོན་འཆད་པའི་ ( ༡༣བ ）ཕྱིར་རོ། །འོ་
ན། མདོར་བསྟན་ གྱི་ སྐབས་ འདིར། རྟགས་ ཆོས་ ཀྱི་ འབྲེལ་ པ་ སྔར་
བསྟན་ ཅིང། གཏན་ ཚིགས་ ལྟར་ སྣང་ ཕྱིས་ བསྟན། རྒྱས་ བཤད་ ཀྱི་
སྐབས་འདིར་རིམ་པ་དེ་ལས་བཟློག་སྟེ་འཆད་པའི་རྒྱུ་མཚན་ཅི་ཡིན་ཞེ་
ན། དེའི་རྒྱུ་མཚན་ཡོད་དེ། མདོར་བསྟན་གྱི་སྐབས་སུ་གཞུང་གི་ཚིག་
སྡེབ་སྦྱོར་ལེགས་པའི་དབང་དུ་བྱས་ནས་རིམ་པ་དེ་ལྟར་དུ་བཤད།
གཅིག་ཤོས་ཀྱི་སྐབས་ སུ་ གཏན་ཚིགས་ལྟར་སྣང་དེ་རྟགས་ཆོས་ཀྱི་
འབྲེལ་པ་ལ་ལྟོས་ཏེ་རྟོགས་སླ་ཞིང་ཤེས་པར་བྱ་བ་ཉུང་བས་དང་པོར་
བསྟན། རྟགས་ཆོས་ཀྱི་འབྲེལ་པ་དེ་གཏན་ཚིགས་ལྟར་སྣང་ལ་ལྟོས་ཏེ་
བཤད་པར་བྱ་བ་མང་ཞིང་རྟོགས་དཀའ་བས་ཕྱིས་བསྟན་པའི་ཕྱིར་ཏེ།
སྡེབ་སྦྱོར་གྱི་བསྟན་བཅོས་ལས། གཉིས་ལས་ཆོད་པར་འོས་པའམ།
ཡང་ན་ཡི་ གེ་ རབ་ཉུང་བ། ཞེས་ སོགས་ གསུངས་ པའི་ ཕྱིར། ཕྱོགས་
ཆོས་དེ་ཆས་ཁྱབ་པ་ཡི་ཞེས་སོགས་འདི་གང་ལས་འཕྲོས་ན། འདི་ལ་
དགའ་བ་སྐྱེས་ཞེས་པར་ཀུན་བཏུས་ཀྱི་དགོངས་འགྲེལ་དུ་གྱུར་པའི་
བསྟན་བཅོས་རྣམ་འགྲེལ་རྩོམ་བྱས་པ་ལ། ཁོ་ན་རེ། དེ་མི་འཐད་པར་
ཐལ། ཀུན་བཏུས་དང་བསྟན་བཅོས་རྣམ་འགྲེལ་གཉིས་རྩ་འགྲེལ་དུ་མི་
རུང་བའི་ཕྱིར་ཏེ། དེ་གཉིས་ལེའུའི་གྲངས་ཡང་མི་མཐུན། གོ་རིམ་ཡང་



མི་མཐུན་པའི་ཕྱིར། དང་པོ་གྲུབ་སྟེ། ཀུན་བཏུས་སུ་ལེའུ་དྲུག་གསུངས།
འདིར་ལེའུ་བཞིར་གསུངས་པའི་ཕྱིར། གཉིས་པ་གྲུབ་སྟེ། ཀུན་བཏུས་
སུ་མངོན་སུམ་གྱི་ལེའུ་དང་པོར་གསུངས། འདིར་རང་དོན་རྗེས་དཔག་
གི་ལེའུ་དང་པོར་གསུངས་ཞེ་ན། འདི་གཉིས་ལེའུའི་གྲངས་མི་མཐུན་
ཡང་རྩ་འགྲེལ་དུ་མི་རུང་བའི་སྐྱོན་མེད་དེ། ཀུན་བཏུས་ཀྱི་ལེའུ་དྲུག་གི་
དོན་འདིར་ལེའུ་བཞིར་བསྡུས་ནས་འཆད་པའི་ཕྱིར་ཏེ། ཀུན་བཏུས་ཀྱི་
རང་དོན་ལེའུ། དཔེ་བརྟག་པའི་ལེའུ། སེལ་བ་བརྟག་པའི་ལེའུ་གསུམ་
གྱི་དོན། འདིར་རང་དོན་ལེའུས་འཆད། ཀུན་བཏུས་ཀྱི་མངོན་གསུམ་
ལེའུའི་དོན། འདིར་མངོན་གསུམ་ལེའུས་འཆད། ཀུན་བཏུས་ཀྱི་གཞན་
དོན་ལེའུ་དང་། ལྟག་ཆོད་བརྟག་པའི་ལེའུ་གཉིས་ཀྱི་དོན་འདིར་གཞན་
དོན་ལེའུས་འཆད་པའི་ཕྱིར། འོ་ན་བསྟན་བཅོས་འདིར་ལེའུ་གསུམ་
གསུངས་ པས་ ཆོག་ གི ལེའུ་བཞིར་ གསུངས་ པ་ དགོས་ པ་མེད་པར་
འགྱུར་རོ་ཞེ་ན། སྐྱོན་མེད་དེ། སྡེ་བདུན་མདོ་དང་བཅས་པའི་གཏན་ལ་
དབབ་བྱའི་གཙོ་བོ་ནི་ཐར་པ་དང་ཐམས་ཅད་མཁྱེན་པ་དེ་ཐོབ་བྱེད་ཀྱི་
ཐབས་ལམ་དང་བཅས་པ་ཡིན་ལ། དེ་འཆད་པ་ལ་ཚད་མ་མདོར། ཚད་
མར་གྱུར་པ་འགྲོ་ལ་ཕན་བཞེད་པ། སྟོན་པ་བདེ་གཤེགས་སྐྱོབས་ལ་
ཕྱག་འཚལ་ཏེ། ཞེས་པའི་མཆོད་བརྗོད་རྐང་པ་གཉིས་གསུངས། དེའི་
དགོངས་པ་འགྲེལ་བ་གནད་ ( ༡༤ན) ཤིན་ཏུ་ཆེ་བར་གཟིགས་
ནས་དེའི་དགོངས་པ་འགྲེལ་བ་ལ། དཔལ་ལྡན་ཆོས་ཀྱི་གྲགས་པས་
44



ཚད་མ་གྲུབ་པའི་ལེའུ་ལོགས་སུ་མཛད་པའི་ཕྱིར། དེ་གཉིས་ལེའུའི་གོ་
རིམ་མི་མཐུན་ཡང་རྩ་འགྲེལ་དུ་མི་རུང་བའི་སྐྱོན་མེད་དེ། ཀུན་བཏུས་
སུ་རྒྱུད་ལ་སྐྱེ་བའི་རིམ་པའི་དབང་དུ་བྱས་ནས་མངོན་གསུམ་གྱི་ལེའུ་
དང་པོར་བསྟན། འདིར་དགོས་པའི་དབང་གི་རང་དོན་རྗེས་དཔག་གི་
ལེའུ་དང་པོར་བསྟན་པའི་ཕྱིར། འོ་ན། འདིར་རང་དོན་རྗེས་དཔག་གི་
ལེའུ་དང་པོར་བསྟན་པ་དགོས་པ་ཅི་ཡོད་ཅེ་ན། དེ་ལྟར་བསྟན་པ་ལ་
དགོས་པ་ཡོད་དེ། བསྟན་བཅོས་འདི་གཙོ་བོར་གདུལ་བྱ་ཐེག་པ་ཆེན་
པོའི་རིགས་ཅན་གྱི་ཚུར་མཐོང་རང་འགའ་བ་རྣམས་ལ། བླང་དོར་གྱི་
གནས་ཕྱིན་ཅི་མ་ལོག་པར་བསྟན་པའི་ཕྱིར་དུ་གསུངས་པ་ཡིན་ལ། དེ་
ལྟ་བུའི་ཚུར་མཐོང་རྣམས་ཀྱིས་བླང་དོར་གྱི་གནས་དང་པོར་ངེས་པར་
བྱེད་པ་རྟགས་ལ་བརྟེན་པའི་རྗེས་དཔག་ལ་རག་ལས་སོ། ཞེས་ཤེས་
པར་བྱ་བའི་ཆེད་ཡིན་པའི་ཕྱིར་ཏེ། དེ་ལྟར་ཡང་རང་འགྲེལ་ལས། དོན་
དང་དོན་མིན་པ་རྣམ་པར་འབྱེད་པ་ནི་རྗེས་དཔག་ལ་བརྟེན་པའི་ཕྱིར་
ཡིན་ལ། དེ་ལ་ཡང་ལོག་པར་རྟོག་པས་དེ་རྣམ་པར་གཞག་པའི་ཕྱིར་
བཤད་པ། ཕྱོགས་ཆོས་དེ་ཆས་ཁྱབ་ཡི་ཞེས་སོགས་གསུངས། དེ་ལྟར་
ཡིན་ན། རྗེས་དཔག་གི་མཚན་ཉིད་སོགས་དང་པོར་མི་འཆད་པར།
གཏན་ཚིགས་ཡང་དག་གི་མཚན་ཉིད་དབྱེ་བ་སོགས་དང་པོར་འཆད་
པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། རང་དོན་རྗེས་
དཔག་དེ་རང་གི་རྟེན་དུ་གྱུར་པའི་རྟགས་ཡང་དག་ལ་བརྟེན་ནས་སྐྱེས་



པས་རྗེས་དཔག་གི་རྟེན་གཏན་ཚིགས་བྱེ་བྲག་ཏུ་བཤད་པའི་སྒོ་ནས་དེ་
ལ་བརྟེན་པའི་རྗེས་དཔག་ཤེས་པར་བྱ་བ་ཡིན་པའི་ཕྱིར། དེ་ལྟར་ཡང་
ཤཱཀྱས། གལ་ཏེ་རྗེས་སུ་དཔག་པར་བྱ་བ་རྣམ་པར་གཞག་པར་བྱ་བ་
ཡིན་ན། ཅིའི་ཕྱིར་ཕྱོགས་ཆོས་ཞེས་བྱ་བ་ལ་སོགས་པའི་གཏན་ཚིགས་
ཁོ་ན་རྣམ་པར་འཇོག་ཅེ་ན་དེ་ནི་ཉེས་པ་མེད་དེ། གཏན་ཚིགས་བྱེ་བྲག་
ཏུ་བཤད་པའི་སྒོ་ཁོ་ནས་དེ་རྣམ་པར་གཞག་པར་བྱ་བ་ཡིན་པའི་ཕྱིར།
ཞེས་གསུངས། འོ་ན། རྟགས་ཡང་དག་གི་མཚན་ཉིད་དེ་ཇི་ལྟ་བུ། དེ་
ལ་དུར་གྲངས་ངེས། གྲངས་ངེས་པའི་རྒྱུ་མཚན་དེ་གང་ཡིན། དེའི་ལོག་
ཕྱོགས་གཏན་ཚིགས་ལྟར་སྣང་དེ་ཇི་ལྟ་བུ་ཞེ་ན། དང་པོ་སྟོན་པ་ལ།
ཕྱོགས་ཆོས་དེ་ཆས་ཁྱབ་པ་ཡི། གཏན་ཚིགས་ཞེས་པ་འདི་གསུངས།
དེ་ལ་གསུམ་དུ་གྲངས་ངེས་སོ་ཞེས་སྟོན་པ་ལ། དེ་ནི་རྣམ་གསུམ་ཞེས་
གསུངས། གསུམ་ པ་ སྟོན་ པ་ ལ། མེད་ན་ མི་ བྱུང་ ངེས་ ཕྱིར་ རོ། ཞེས་
གསུངས། བཞི་པ་སྟོན་པ་ལ། གཏན་ཚིགས་ལྟར་སྣང་དེ་ལས་གཞན།
ཞེས་ གསུངས་ པ་ ཡིན་ཏེ། ཤཱཀྱས། ཚིགས་ སུ་ གཅད་པ་འདི་ལས་ནི་
རྟགས་ཀྱི་མཚན་ཉིད་དང་གྲངས་ངེས་ ( ༡༤བ ) པ་དང་ངེས་པའི་རྒྱུ་
དང་མི་མཐུན་ཕྱོགས་ ལས་ ཟློག་པ་རྣམས་བཤད་དེ། ཞེས་ གསུངས་
པའི་ཕྱིར།།



ཕྱོགས་ཆོས་དེ་ཆས་ཁྱབ་པ་ཡི། གཏན་ཚིགས་ཞེས་
པའི་གཞུང་དོན་འཆད་པ་ལ། །
གཞན་ལུགས་དགག་པ།
༈ ཕྱོགས་ཆོས་དེ་ཆས་ཁྱབ་པ་ཡི། གཏན་ཚིགས་ཞེས་པའི་
སྐབས་སུ། དགག་བཞག་སྤང་གསུམ། དང་པོ་ལ། ཁ་ཅིག་ན་རེ། ཚུལ་
གསུམ་ཚང་བ་རྟགས་ཡང་དག་གི་མཚན་ཉིད་དེ་སྒྲུབ་ཀྱི་ཚུལ་གསུམ་
ཚང་ བ་ དེ་ སྒྲུབ་ ཀྱི་རྟགས་ ཡང་ དག་ གི་མཚན་ཉིད། སྦྱོར་བ་བསྐོར་
གཅིག་གི་ཚུལ་གསུམ་ཚང་བ། སྦྱོར་བ་བསྐོར་གཅིག་གི་རྟགས་ཡང་
དག་གི་མཚན་ཉིད། བྱས་པ་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་
པའི་ཚུལ་གསུམ་ཚང་བ་ཡིན་ཡང་དེ་དེའི་རྟགས་ཀྱིས་དེ་སྒྲུབ་ཀྱི་ཚུལ་
གསུམ་མ་ ཡིན་ལ། དེས་ན་སྒྲ་ བྱས་ པ་དེའི་རྟགས་ ཀྱིས་དེ་སྒྲུབ་ཀྱི་
ཕྱོགས་ཆོས་དང་། བྱས་ན་མི་རྟག་པའི་ཁྱབ་པ་དེའི་རྟགས་ཀྱིས་དེ་སྒྲུབ་
ཀྱི་རྗེས་ཁྱབ་དང་། རྟག་ན་མ་བྱས་པའི་ཁྱབ་པ་དེའི་རྟགས་ཀྱིས་དེ་སྒྲུབ་
ཀྱི་ལྡོག་ཁྱབ་ཡིན་ཅིང་། དེའི་རྟགས་ཀྱིས་དེ་སྒྲུབ་ཀྱི་ཚུལ་གསུམ་འགལ་
ལོ་ཟེར་ན། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་
གྲུབ་པའི་ཆ་ནས། བྱས་ན་མི་རྟག་པས་ཁྱབ་པ་གྲུབ་པར་སོང་བར་ཐལ།
བྱས་ན་མི་རྟག་པས་ཁྱབ་པ། དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་
ཡིན་པའི་ཕྱིར། རྟགས་ཁས། འདོད་ན། བྱས་པ་བྱས་པའི་རྟགས་ཀྱིས་
དེ་སྒྲུབ་ཀྱི་རྗེས་ཁྱབ་གྲུབ་པའི་ཆ་ནས། བྱས་པ་བྱས་པ་ཡིན་ན། མི་
47



རྟག་པ་ཡིན་པས་ཁྱབ་པ་གྲུབ་པར་སོང་བར་ཐལ། འདོད་པའི་ཕྱིར།
འདོད་ན། བྱས་པ་ཆོས་ཅན། ཁྱོད་བྱས་པའི་རྟགས་ ཀྱིས་དེ་སྒྲུབ་ཀྱི་
ཚུལ་ གསུམ་ གྲུབ་ པར་ ཐལ། ཁྱོད་དེའི་རྟགས་ ཀྱིས་ དེ་ སྒྲུབ་ ཀྱི་ ཚུལ་
གསུམ་ཡོད་པ་ཡིན་པའི་ཕྱིར་ཏེ། ཁྱོད་དེའི་རྟགས་ཀྱིས་དེ་སྒྲུབ་ཀྱི་ཚུལ་
གསུམ་ཚང་བ་ཡིན་པའི་ཕྱིར། རྟགས་ཁས། འདོད་ན། རི་བོང་རྭ་ཆོས་
ཅན། མི་རྟག་པ་ཡིན་པར་ཐལ། བྱས་པ་བྱས་པ་ཡིན་པའི་ཕྱིར། འཁོར་
གསུམ། གཞན་ཡང་། རྗེས་ཁྱབ་ཡིན་ན་ལྡོག་ཁྱབ་མ་ཡིན་དགོས་པར་
ཐལ། བྱས་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཡིན་ན། དེའི་རྟགས་ཀྱིས་
དེ་སྒྲུབ་ཀྱི་ལྡོག་ཁྱབ་མ་ཡིན་དགོས་པའི་ཕྱིར། རྟགས་ཁས། འདོད་ན།
སྦྱོར་བ་སྐོར་གཅིག་གི་རྗེས་ཁྱབ་ཡིན་ན། རྗེས་ཁྱབ་ཡིན་པས་ཁྱབ་པ་
དང༌། སྦྱོར་བ་སྐོར་གཅིག་གི་ལྡོག་ཁྱབ་ཡིན་ན། ལྡོག་ཁྱབ་ཡིན་པས་
ཁྱབ་པ་ཡོད་པར་ཐལ། རྗེས་ཁྱབ་ཡིན་པ་ཡོད། ལྡོག་ཁྱབ་ཡིན་པ་ཡོད་
པའི་ཕྱིར། འདོད་ན། རྟག་ན་མ་བྱས་པའི་ཁྱབ་པ་ཆོས་ཅན། རྗེས་ཁྱབ་
ཡིན་པར་ཐལ། རྟག་པའི་རྟགས་ཀྱིས་ནམ་མཁའ་མ་བྱས་པར་སྒྲུབ་
པའི་རྗེས་ཁྱབ་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། བྱས་ན་
མི་རྟག་པས་ཁྱབ་པ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་
ཁྱབ་ཡིན་པའི་ ཕྱིར། རྟགས་ཁས། འདོད་ན། དེ་ཆོས་ཅན། ལྡོག་ཁྱབ་
ཡིན་པར་ཐལ། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་
ཁྱབ་ཡིན་པའི་ཕྱིར། རྟགས་ཁྱབ་དངོས། འདོད་མི་ནུས་ཏེ། རྗེས་ཁྱབ་



ཡིན་ པའི་ ཕྱིར། འཁོར་ གསུམ། གཞན་ཡང་། མེ་མེད་ན། དུ་བ་མེད་
པས་ཁྱབ་པ་ཆོས་ཅན། རྗེས་ཁྱབ་ཡིན་པར་ཐལ། མེ་མེད་པའི་རྟགས་
ཀྱིས་མེ་ཚད་མས་མ་དམིགས་པའི་མཚན་མོའི་རྒྱ་མཚོར་དུ་བ་མེད་པར་
སྒྲུབ་པའི་ རྗེས་ ཁྱབ་ ཡིན་པའི་ཕྱིར། ཁྱབ་པ་ཁས། མ་གྲུབ་ན་སོང་།
དེར་ཐལ། བྱས་ན་མི་རྟག་པས་ཁྱབ་པ། བྱས་རྟགས་ ཀྱིས་ ( ༡༥ན
སྒྲ་མི་རྟག་པར་སྒྲུབ་པའི་རྗེས་ཁྱབ་ཡིན་པའི་ཕྱིར། རྟགས་ཁས།
འདོད་ན། དེ་ཆོས་ཅན། ལྡོག་ཁྱབ་ཡིན་པར་ཐལ། དུ་བའི་རྟགས་ཀྱིས་
དུ་ལྡན་ལ་ལ་མེ་ཡོད་པར་སྒྲུབ་པའི་ལྡོག་ཁྱབ་ཡིན་པའི་ཕྱིར། ཁྱབ་པ་
ཁས། མ་གྲུབ་ན་སོང་། དེར་ཐལ། རྟག་ན་མ་བྱས་པའི་ཁྱབ་པ། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་ཡིན་པའི་ཕྱིར། རྟགས་
ཁས། འདོད་ན། དེ་ཆོས་ཅན། ལྡོག་ཁྱབ་མ་ཡིན་པར་ཐལ། རྗེས་ཁྱབ་
ཡིན་ པའི་ ཕྱིར། འཁོར་ གསུམ། གཞན་ ཡང་། དེ་ ཆོས་ ཅན། དུ་ བའི་
རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་བསྒྲུབ་བྱའི་ཆོས་སུ་
གཟུང་བྱ་ལ་འབྲེལ་བར་ཐལ། དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་
ཡིན་པའི་ཕྱིར། ཁྱབ་སྟེ། རང་འགྲེལ་ལས། འབྲེལ་པ་ངེས་པ་མེད་པར་
ནི། རྗེས་སུ་འགྲོ་བ་དང་ལྡོག་པ་ངེས་པ་མེད་དེ། ཞེས་གསུངས་པའི་
ཕྱིར། འདོད་ན། དེ་ཆོས་ཅན། དེ་མེད་ན་ཁྱོད་མེད་དགོས་པར་ཐལ།
འདོད་པའི་ ཕྱིར། འདོད་ན། མེ་ཚད་མས་མ་དམིགས་པའི་ས་ཕྱོགས་
ཀྱིས་ཤོག གཞན་ཡང་། ཆོས་དེ་བྱས་རྟགས་ཀྱིས་དེ་སྒྲུབ་ཀྱི་རྗེས་



ཁྱབ་གང་ཞིག གཞི་དེ་དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཡིན་
ན། ཆོས་དེ་གཞི་དེ་དང་འགལ་བས་ཁྱབ་པར་ཐལ། དེའི་རྟགས་ཀྱི་དེ་
སྒྲུབ་ཀྱི་རྗེས་ཁྱབ་ཡིན་ན། དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་དང་
འགལ་བའི་ཁྱབ་པའི་ཕྱིར་ཏེ། དེ་དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་
ཀྱི་ ལྡོག་ ཁྱབ་ ཡིན་ན། དེ་ དང་ འགལ་ བས་ ཁྱབ་ པའི་ ཕྱིར་ཏེ། དེའི་
རྟགས་ཀྱིས་དེ་སྒྲུབ་ཀྱི་རྗེས་ཁྱབ་དང་འགལ་བའི་ཕྱིར། རྟགས་ཁས།།
རྩ་བར་འདོད་ན། བྱས་ན་མི་རྟག་པའི་ཁྱབ་པ་དེ་རྟག་ན་མ་བྱས་པས་
ཁྱབ་པ་དང་འགལ་བར་ཐལ། དང་པོ་དེ་དེའི་རྟགས་ཀྱིས་དེ་སྒྲུབ་ཀྱི་
རྗེས་ཁྱབ་དང་། གཉིས་པ་དེ་དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཡིན་
པའི་ཕྱིར། རྟགས་ཁྱབ་དངོས། འདོད་ན། རི་བོང་གི་རྭ་ཆོས་ཅན། དང་
པོ་དེ་མ་ཡིན་པར་ཐལ། ཕྱི་མ་དེ་ཡིན་པའི་ཕྱིར། ཁྱབ་པ་ཁས། རྟགས་
སླ། རྩ་བར་མ་ཁྱབ་བོ། ཟེར་ན། བྱས་ན་མི་རྟག་པས་ཁྱབ་པ་ཆོས་ཅན།
དེའི་ རྟགས་ ཀྱིས་ དེ་ སྒྲུབ་ ཀྱི་ལྡོག་ ཁྱབ་དང་ འགལ་ བར་ ཐལ། དེའི་
རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར། རྟགས་ཁྱབ་དངོས།
རྟག་ན་མ་བྱས་པའི་ཁྱབ་པ་ཆོས་ཅན། དེའི་རྟགས་ཀྱིས་དེ་སྒྲུབ་ཀྱི་ལྡོག་
ཁྱབ་མ་ཡིན་པར་ཐལ། བྱས་ན་མི་རྟག་པས་ཁྱབ་པ་ཡིན་པའི་ཕྱིར། །
ཁྱབ་གསལ་དངོས། ཁ་ཅིག་ན་རེ། དེ་སྒྲུབ་ཀྱི་ཚུལ་གསུམ་ཚད་མའི་
སྟོབས་ཀྱིས་ངེས་པའི་གཏན་ཚིགས། དེ་སྒྲུབ་ཀྱི་རྟགས་ཡང་དག་གི་
མཚན་ཉིད། ཟེར་ན། སྒྲ་མི་རྟག་པར་སྒྲུབ་པའི་ཚུལ་གསུམ་ཆོས་ཅན།
50



ཚད་མའི་སྟོབས་ཀྱིས་ངེས་པ་ཡིན་ཏེ། ཚད་མའི་སྟོབས་ཀྱིས་གཞལ་བ་
ཡིན་པའི་ཕྱིར། ཞེས་བཀོད་པའི་ཚེ་ན་ཚད་མའི་སྟོབས་ཀྱིས་གཞལ་བ་
ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ།
དེ་སྒྲུབ་ཀྱི་མཚན་ཉིད་དེའི་ཕྱིར་ཏེ། དེ་སྒྲུབ་ཀྱི་ཚུལ་གསུམ་ཚད་མའི་
སྟོབས་ཀྱིས་ངེས་པར་བསྒྲུབ་པའི་གཏན་ཚིགས་ཡིན་པའི་ཕྱིར་ཏེ། དེ་
སྒྲུབ་ཀྱི་རྟགས་སུ་བཀོད་པའི་ ཕྱིར། རྩ་བར་འདོད་ན། ཤེས་བྱ་ཆོས་
ཅན། མི་རྟག་པ་ཡིན་པར་ཐལ། དེ་ལྟར་བཀོད་པའི་ཚེ་ན་ཚད་མའི་
སྟོབས་ཀྱིས་གཞལ་བ་ཡིན་པའི་ཕྱིར། ( ༡༥བ ) ཁྱབ་པ་ཁས། ཁ་ཅིག་
རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་ངེས་པ། རང་
ཉིད་དེ་སྒྲུབ་ཀྱི་རྟགས་ཡང་དག་ཡིན་པའི་མཚན་ཉིད་ཟེར་ན། དེ་ལ།
ཁ་ཅིག་ན་རེ། རང་ཉིད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་
གསུམ་ཚད་མས་ངེས་པ་རང་ཉིད་སྒྲ་མི་རྟག་པར་སྒྲུབ་པའི་རྟགས་ཡང་
དག་ཡིན་པའི་མཚན་ཉིད་ཡིན་པར་ཐལ། མཚན་ཉིད་དེ་འཐད་པ་གང་
ཞིག རང་ཉིད་དེ་སྒྲུབ་ཀྱི་རྟགས་ཡང་དག་ཡིན་ན། རང་ཉིད་སྒྲ་མི་
རྟག་པར་སྒྲུབ་པའི་རྟགས་ཡང་དག་མ་ཡིན་པས་མ་ཁྱབ། རང་ཉིད་ཀྱི་
རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་ངེས་ན། རང་ཉིད་ཀྱིས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་མ་ངེས་པས་
མ་ཁྱབ་པའི་ཕྱིར། རྟགས་གཉིས་པ་མ་གྲུབ་ན། བྱས་པ་ཆོས་ཅན། རང་
ཉིད་སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་པར་ཐལ། རང་
_51



ཉིད་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར། ཁྱབ་པ་
ཁས། རྟགས་ གསུམ་པ་མ་གྲུབ་ན། དེས་མཚོན། འདོད་ན། རང་ཉིད་
ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་ངེས་པར་
ཐལ། འདོད་པའི་ཕྱིར། འདོད་ན། རང་ཉིད་ཀྱི་རྟགས་ཀྱིས་སྒྲ་མི་རྟག་
པར་སྒྲུབ་ པའི་ རྗེས་ཁྱབ་རྣལ་མར་ངེས་པར་ཐལ། འདོད་པའི་ ཕྱིར།།
འདོད་ན། ཤེས་བྱ་ཡོད་པ་ཆོས་ཅན། མི་རྟག་པ་ཡིན་པར་ཐལ། རང་
ཉིད་ཡིན་པའི་ཕྱིར། ཁྱབ་པ་ཁས་ཟེར་རོ། །ཁ་ཅིག་ན་རེ། དེ་སྒྲུབ་ཀྱི་
ཚུལ་གསུམ། དེ་སྒྲུབ་ཀྱི་རྟགས་ཡང་དག་གི་མཚན་ཉིད་ཟེར་ན། རྣམ་
བཤད་ལས། དཔེ་གཉིས་ཀྱི་ཆོས་སུ་གྱུར་པས་མིག་ཤེས་ཀྱི་གཟུང་བྱས་
སྒྲ་མི་རྟག་པ་དང་རྟག་པར་སྒྲུབ་པ་ལ་ཚུལ་དང་པོ་གྲུབ་པ་མི་ཁེགས་
པའི་ཕྱིར། དེ་མི་ཁེགས་ན་ཚུལ་གསུམ་ལ་ཡང་དག་གིས་ཁྱབ་པ་སྒྲུབ་
པའི་ནུས་པ་མེད་པར་འགྱུར་རོ། །ཞེས་སོགས་གསུངས་པ་ལ་དགོས་པ་
མེད་པར་ཐལ། མིག་ཤེས་ཀྱི་གཟུང་བྱ་སྒྲ་མི་རྟག་པར་སྒྲུབ་པའི་རྗེས་
ཁྱབ་མ་ཡིན་ པའི་ ཕྱིར་ཏེ། ཆོས་དང་སྐད་ཅིག་མ་མ་ཡིན་པའི་གཞི་
མཐུན་པ་སྒྲ་རྟག་པར་སྒྲུབ་པའི་རྗེས་ཁྱབ་མ་ཡིན་པའི་ཕྱིར། མ་གྲུབ་ན་
སོང་། དེ་སྒྲུབ་ཀྱི་རྗེས་ཁྱབ་གྲུབ་པར་ཐལ། མ་གྲུབ་པའི་ཕྱིར། འདོད་
ན་སོང་། དེ་སྒྲུབ་ཀྱི་རྗེས་ཁྱབ་དང་དེ་སྒྲུབ་ཀྱི་ལྡོག་ཁྱབ་གཉིས་ཡོད་
པར་ཐལ། འདོད་པའི་ ཕྱིར། འདོད་ན་སོང་། དེ་སྒྲུབ་ཀྱི་ཕྱོགས་ཆོས་
དང་དེ་སྒྲུབ་ཀྱི་རྗེས་ཁྱབ་དང་དེ་སྒྲུབ་ཀྱི་ལྡོག་ཁྱབ་གསུམ་ཡོད་པར་



ཐལ། འདོད་པའི་ཕྱིར། འདོད་ན་སོང་། དེ་སྒྲུབ་ཀྱི་ཕྱོགས་ཆོས་དང་དེ་
སྒྲུབ་ ཀྱི་ རྗེས་ཁྱབ་དང་དེ་སྒྲུབ་ཀྱི་ལྡོག་ཁྱབ་གསུམ་ཡོད་པར་ཐལ།
འདོད་པའི་ཕྱིར། ཁ་ཅིག མ་ཁྱབ་ཟེར། འདོད་ན་སོང་། དེ་སྒྲུབ་ཀྱི་
ཕྱོགས་ཆོས་ཀྱི་ཚུལ་དེ་སྒྲུབ་ཀྱི་རྗེས་ཁྱབ་ཀྱི་ཚུལ་དེ་སྒྲུབ་ཀྱི་ལྡོག་ཁྱབ་
ཀྱི་ཚུལ་ གསུམ་ཡོད་པར་ཐལ། འདོད་པའི་ཕྱིར། འདོད་ན་སོང་། དེ་
སྒྲུབ་ཀྱི་ཚུལ་གསུམ་ཡོད་པར་ཐལ། འདོད་པའི་ཕྱིར། འདོད་ན་སོང་།
དེ་སྒྲུབ་ཀྱི་རྟགས་ཡང་དག་ཡོད་པར་ཐལ། འདོད་པའི་ཕྱིར། ཁྱབ་པ་
ཁས། བྱས་པ་ལ། མ་ཁྱབ་ཟེར་བ་པོ་ན་རེ། སྒྲ་རྟག་པ་ཡོད་པར་ཐལ།
སྒྲ་རྟག་ པ་ སྒྲ་ གསུམ་ ཡོད་ པའི་ ཕྱིར། ཟེར་ན། མ་ ཁྱབ། མ་གྲུབ་ན།།
དེར་ཐལ། སྒྲ་དང་རྟག་པ་སྒྲ་གསུམ་ཡོད་པའི་ཕྱིར། ཁྱབ་པ་ཁས་ཟེར་
ན། རྟག་ དངོས་ ཡོད་ པར་ ཐལ། རྟག་ དངོས་ གཉིས་ ཡོད་ པའི་ ཕྱིར།
ཁྱབ་པ་ ཁས། མ་གྲུབ་ན། དེར་ཐལ། རྟག་མི་རྟག་གཉིས་ཡོད་པའི་
ཕྱིར། བྱས་པ་ལ་ཁོ་ན་རེ། སྒྲ་རྟག་པར་སྒྲུབ་པའི་ཚུལ་ གསུམ་ངོ་བོ་
གཅིག་ ཡིན་ པར་ ཐལ། དེ་ སྒྲུབ་ ཀྱི་ ཚུལ་ གསུམ་ ཡོད་ པ་ གང་ ཞིག
ཚུལ་གསུམ་ངོ་བོ་གཅིག་ཏུ་འདོད་པའི་ཕྱོགས་དེ་འཐད་པའི་ཕྱིར། ཟེར་
ན་མ་ཁྱབ། འདོད་ན། དེ་ སྒྲུབ་ ཀྱི་ཚུལ་ གསུམ་མི་འགལ་བར་ ཐལ།
འདོད་པའི་ཕྱིར། འདོད་ན། དེ་སྒྲུབ་ཀྱི་ ( ༡༦ན ) ཚུལ་གསུམ་ཡིན་
པ་ཡོད་པར་ཐལ། དེ་སྒྲུབ་ཀྱི་ཚུལ་གསུམ་ཡོད་པ་གང་ཞིག འདོད་
པའི་ ཕྱིར། འདོད་ན། དེ་ སྒྲུབ་ ཀྱི་ རྟགས་ ཡང་ དག་ ཡོད་ པར་ ཐལ།
53



འདོད་པའི་ཕྱིར་ཟེར་ན། སྒྲ་རྟག་པར་སྒྲུབ་པའི་ཕྱོགས་ཆོས་དང་སྒྲ་རྟག་
པར་སྒྲུབ་པའི་རྗེས་ཁྱབ་གཉིས་ངོ་བོ་གཅིག་ཡིན་པར་ཐལ། དེ་གཉིས་
ཡོད་པ་གང་ཞིག ཕྱོགས་ཆོས་དང་རྗེས་ཁྱབ་ངོ་བོ་གཅིག་ཏུ་འདོད་
པའི་ཕྱོགས་དེ་འཐད་པའི་ཕྱིར། ཁྱབ་པ་ཁས། འདོད་ན། དེ་གཉིས་མི་
འགལ་བར་ཐལ། འདོད་པའི་ཕྱིར། འདོད་ན། དེ་གཉིས་ཡིན་པ་ཡོད་
པར་ཐལ། དེ་གཉིས་ཡོད་པ་གང་ཞིག འདོད་པའི་ཕྱིར། འདོད་ན།
དེ་སྒྲུབ་ཀྱི་རྟགས་ཡང་དག་ཡོད་པར་ཐལ། འདོད་པའི་ཕྱིར། བྱས་པ་
ལ་ཁོ་ན་རེ། དེ་སྒྲུབ་ཀྱི་ཚུལ་གསུམ་དྲན་པའི་དྲན་ཤེས་ཡོད་པར་ཐལ།
དེ་སྒྲུབ་ཀྱི་ཚུལ་གསུམ་ངེས་པའི་རྟོག་པ་བཅད་ཤེས་ཡོད་པའི་ཕྱིར་ཏེ།
དེ་སྒྲུབ་ཀྱི་ཚུལ་གསུམ་ངེས་པའི་ངེས་ཤེས་ཡོད་པའི་ཕྱིར་ཏེ། དེ་སྒྲུབ་ཀྱི་
ཚུལ་གསུམ་འཇལ་བའི་ཚད་མ་དེ་རང་གི་གཞལ་བྱ་ལ་ངེས་ཤེས་རང་
སྟོབས་ ཀྱིས་ འདྲེན་ནུས་ ཡིན་ པའི་ ཕྱིར། འདོད་ན། དེ་ སྒྲུབ་ ཀྱི་ ཚུལ་
གསུམ་འཇལ་བའི་རྟགས་འཛིན་སེམས་ཡོད་པར་ཐལ། འདོད་པའི་
ཕྱིར་ཟེར་ན། མ་ཁྱབ། དེ་སྒྲུབ་ཀྱི་ཕྱོགས་ཆོས་འཇལ་བའི་རྟགས་འཛིན་
སེམས་ཡོད་པར་ཐལ། དེ་སྒྲུབ་ཀྱི་ཕྱོགས་ཆོས་དྲན་པའི་དྲན་ཤེས་ཡོད་
པའི་ཕྱིར། ཁྱབ་པ་ཁས། མ་གྲུབ་ན། སྔར་གྱིས་རིགས་འགྲེ། འདོད་ན།
དེ་ སྒྲུབ་ ཀྱི་ རྟགས་ འཛིན་ སེམས་ ཡོད་ པར་ ཐལ། འདོད་ པའི་ ཕྱིར།།
འདོད་ན། དེ་སྒྲུབ་ཀྱི་རྟགས་ཡང་དག་ཡོད་པར་ཐལ་ལོ། འདོད་ན་སྒྲ་
རྟག་པ་ཡིན་པར་ཐལ་ལོ། ཁ་ཅིག་ན་རེ། གང་ཟག་གི་བདག་མེད་ཡིན་
54



ན། སྒྲ་མི་རྟག་པར་སྒྲུབ་པ་དང་སྒྲ་རྟག་པར་སྒྲུབ་པ་སོགས་ཀྱི་རྟགས་
སུ་བཀོད་པས་ཁྱབ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་
སུ་བཀོད་ན། དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་ཡིན་པས་
ཁྱབ་ཟེར། ཁ་ཅིག་ན་རེ། གཞི་གྲུབ་ན་རྟགས་ཡང་དག་ཡིན་པས་ཁྱབ་
ཟེར་ན། བྱས་པ་སྒྲ་རྟག་པར་སྒྲུབ་པའི་རྟགས་སུ་བཀོད་པའི་ཚེ་ན་བྱས་
པ་ཆོས་ཅན། སྒྲ་མི་རྟག་པར་སྒྲུབ་པའི་རྟགས་སུ་བཀོད་པར་ཐལ།
གང་ཟག་གི་བདག་མེད་ཡིན་པའི་ཕྱིར། འདོད་ན། དེའི་ཚེ་ན་བྱས་པ་
སྒྲ་མི་རྟག་པར་སྒྲུབ་པའི་རྟགས་སུ་བཀོད་པར་སོང་བར་ཐལ། འདོད་
པའི་ཕྱིར། འདོད་ན། དེ་སྒྲ་རྟག་པར་སྒྲུབ་པའི་རྟགས་སུ་བཀོད་པས་དེ་
སྒྲ་མི་རྟག་པར་སྒྲུབ་པའི་རྟགས་སུ་བཀོད་པར་སོང་བར་ཐལ། འདོད་
པའི་ཕྱིར། འདོད་ན། དེ་སྒྲ་རྟག་པར་སྒྲུབ་པའི་སྒྲུབ་བྱེད་དུ་བཀོད་པས་
དེ་སྒྲ་མི་རྟག་པར་སྒྲུབ་པའི་སྒྲུབ་བྱེད་དུ་བཀོད་པར་སོང་བར་ཐལ།
འདོད་པའི་ཕྱིར། འདོད་ན། སྒྲ་རྟག་པར་སྒྲུབ་པའི་སྒྲུབ་བྱེད་བཀོད་
པས་སྒྲ་མི་རྟག་པར་སྒྲུབ་པའི་སྒྲུབ་བྱེད་བཀོད་པར་སོང་བར་ཐལ།
འདོད་པའི་ཕྱིར། འདོད་ན། སྒྲ་རྟག་པར་སྒྲུབ་པས་སྒྲ་མི་རྟག་པར་སྒྲུབ་
པར་ སོང་བར་ ཐལ། འདོད་ པའི་ ཕྱིར། འདོད་ན། སྒྲ་རྟག་པར་ ཁས་
བླངས་པས་སྒྲ་མི་རྟག་པར་ཁས་བླངས་པར་སོང་བར་ཐལ། འདོད་པའི་
ཕྱིར། འདོད་ན། གྲངས་ཅན་གྱིས་སྒྲ་མི་རྟག་པར་ཁས་བླངས་པར་ཐལ།
འདོད་པ་གང་ཞིག དེས་སྒྲ་རྟག་པར་ཁས་བླངས་པའི་ཕྱིར། གཞན་
53



ཡང་། བྱས་པ་སྒྲ་མི་རྟག་པར་སྒྲུབ་པའི་རྟགས་སུ་མ་བཀོད་པའི་ཚེ་ན་
བྱས་པ་དེ་སྒྲུབ་ཀྱི་རྟགས་སུ་བཀོད་པར་ཐལ། སྒྲ་ཆོས་ཅན། མི་རྟག་སྟེ།
བྱས་པའི་ཕྱིར་ཞེས་པའི་རྟགས་སྦྱོར་མ་བཀོད་པའི་ཚེ་ན་དེ་དེ་སྒྲུབ་ཀྱི་
རྟགས་སུ་བཀོད་པའི་ཕྱིར། མ་གྲུབ་ན་སོང་། ( ༡༦བ )དེའི་ཚེ་ན་དེ་
ཆོས་ཅན། དེ་སྒྲུབ་ཀྱི་རྟགས་སུ་བཀོད་པར་ཐལ། གང་ཟག་གི་བདག་
མེད་ ཡིན་ པའི་ ཕྱིར། འཁོར་གསུམ། འདོད་ན། དེ་དེ་ སྒྲུབ་ ཀྱི་ ཕྱོགས་
ཆོས་སུ་མ་བཀོད་པའི་ཚེ་ན། དེ་དེ་སྒྲུབ་ཀྱི་ཕྱོགས་ཆོས་ཡིན་པར་ཐལ།
འདོད་པའི་ཕྱིར། འདོད་ན། དེ་སྒྲའི་སྟེང་དུ་འགོད་ཚུལ་དང་མཐུན་པར་
མ་གྲུབ་པའི་ཚེ་ན་དེ་དེ་སྒྲུབ་ཀྱི་ཕྱོགས་ཆོས་ཡིན་པར་ཐལ། འདོད་པའི་
ཕྱིར། འདོད་ན། སྒྲ་མེད་པའི་ཚེ་ན་སྒྲ་ཡོད་པར་ཐལ། སྒྲ་བྱས་པ་མ་
ཡིན་པའི་ཚེ་ན་སྒྲ་བྱས་པ་ཡིན་པའི་ཕྱིར་ཏེ། བྱས་པ་སྒྲའི་སྟེང་དུ་འགོད་
ཚུལ་དང་མཐུན་པར་མ་གྲུབ་པའི་ཚེ་ན་བྱས་པ་སྒྲའི་སྟེང་དུ་འགོད་ཚུལ་
དང་མཐུན་པར་གྲུབ་པའི་ ཕྱིར། མ་གྲུབ་ན་སོང་། དེའི་ཚེ་ན་བྱས་པ་
ཆོས་ཅན། དེར་ཐལ། དེ་སྒྲུབ་ཀྱི་ཕྱོགས་ཆོས་ཡིན་པའི་ ཕྱིར། འཁོར་
གསུམ། གཞན་ཡང་། སངས་རྒྱས་འཕགས་པས་སྒྲ་མི་རྟག་པར་རྟགས་
ཡང་དག་ལ་བརྟེན་པ་སྒྲུབ་དགོས་པར་ཐལ། སངས་རྒྱས་འཕགས་པ་
ལ་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར་ཏེ།
སངས་རྒྱས་འཕགས་པའི་ངོར་དེ་དེ་སྒྲུབ་ཀྱི་རྟགས་ཡང་དག་ཡིན་པའི་
ཕྱིར། མ་གྲུབ་ན་འགལ། ཁོ་ན་རེ། མ་ཁྱབ་ཟེར་ན། བྱས་པ་ཆོས་ཅན།།
56



སངས་རྒྱས་འཕགས་པ་ལ་ཁྱོད་སྒྲ་མི་རྟག་པར་སྒྲུབ་པའི་རྟགས་ཡང་
དག་མ་ཡིན་པར་ཐལ། ཁྱོད་གང་ཟག་གི་བདག་མེད་ཡིན་པའི་ཕྱིར།
ཞེས་པའི་ཐལ་གྱུར་ལ་ཁྱབ་པ་ཡོད་པར་ཐལ། དེའི་ངོར་ཁྱོད་དེ་སྒྲུབ་ཀྱི་
རྟགས་ཡང་དག་མ་ཡིན་པར་ཐལ། ཁྱོད་གང་ཟག་གི་བདག་མེད་ཡིན་
པའི་ཕྱིར་ཞེས་པའི་ཐལ་གྱུར་ལ་ཁྱབ་པ་མེད་པའི་ཁྱད་པར་འཐད་པར་
ཐལ། དེའི་ངོར་དེ་དེ་སྒྲུབ་ཀྱི་རྟགས་ཡང་དག་ཡིན་ལ། དེ་ལ་དེ་དེ་སྒྲུབ་
ཀྱི་རྟགས་ཡང་དག་མ་ཡིན་པའི་ ཁྱད་པར་འཐད་ པའི་ ཕྱིར། རྟགས་
ཁས། འདོད་ན། སངས་རྒྱས་འཕགས་པ་ལ་སྒྲ་ཆོས་ཅན། མི་རྟག་སྟེ།
བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་དེ་བྱས་རྟགས་ཀྱིས་དེ་སྒྲུབ་
ཀྱི་རྟགས་སུ་བཀོད་པར་ཐལ། དེའི་ཚེ་ན་དེ་དེ་སྒྲུབ་ཀྱི་རྟགས་སུ་སོང་
བའི་ཕྱིར། མ་གྲུབ་ན། དེ་ཆོས་ཅན། དེར་ཐལ། གང་ ཟག་ གི་བདག་
མེད་ཡིན་པའི་ཕྱིར། འདོད་ན་སོང་། དེའི་ཚེ་ན་བྱས་པ་ཆོས་ཅན། དེ་
སྒྲུབ་ཀྱི་རྟགས་ཡང་དག་ཡིན་པར་ཐལ། བྱས་རྟགས་ཀྱིས་དེ་སྒྲུབ་ཀྱི་
རྟགས་ཡང་དག་ཡིན་པའི་ཕྱིར་ཏེ། དེའི་རྟགས་ཀྱིས་དེ་སྒྲུབ་ཀྱི་རྟགས་
སུ་བཀོད་པའི་ཕྱིར། འཁོར་གསུམ། འདོད་ན། སྒྲ་ཆོས་ཅན། མི་རྟག་
སྟེ། བྱས་ པའི་ ཕྱིར་ ཞེས་བཀོད་པའི་ ཚེ་ན་ བྱས་པ་ཆོས་ཅན། སངས་
རྒྱས་འཕགས་པ་ལ་ཁྱོད་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ།
ཁྱོད་གང་ཟག་གི་བདག་མེད་ཡིན་པའི་ ཕྱིར། འཁོར་གསུམ། གཞན་
ཡང་། བྱས་ པ་ སྒྲ་མི་རྟག་པར་སྒྲུབ་པའི་གཏན་ཚིགས་ལྟར་སྣང་དུ་



བཀོད་པའི་ཚེ་ན་དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་བཀོད་པར་
ཐལ། དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་སོང་བའི་ཚེ་ན་དེ་དེ་སྒྲུབ་
ཀྱི་གཏན་ཚིགས་ལྟར་སྣང་དུ་སོང་བའི་ཕྱིར། ཁ་ཅིག་མ་ཁྱབ་ཟེར། མ་
གྲུབ་ན། དེར་ཐལ། དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་སོང་བའི་
གང་ཟག་ལ་དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་སོང་བའི་ཕྱིར། ཁ་
ཅིག་མ་ཁྱབ་ཟེར་ན། རྟགས་དེར་ཐལ། སངས་རྒྱས་འཕགས་པ་ལ་དེ་
དེ་སྒྲུབ་ཀྱི་གཏན་ཚིགས་ལྟར་སྣང་དུ་སོང་བའི་ཕྱིར། ཁ་ཅིག་མ་ཁྱབ་
ཟེར་བ་ཕྱི་མ་ལ། བྱས་པ་ཆོས་ཅན། ཁྱོད་དེ་སྒྲུབ་ཀྱི་གཏན་ཚིགས་ལྟར་
སྣང་དུ་( ༡༧ན ) སོང་བའི་གང་ཟག་ལ་ཁྱོད་དེ་སྒྲུབ་ཀྱི་གཏན་ཚིགས་
ལྟར་སྣང་དུ་སོང་བར་ཐལ། ཁྱོད་དེ་སྒྲུབ་ཀྱི་གཏན་ཚིགས་ལྟར་སྣང་དུ་
སོང་བའི་གང་ཟག་དེ་ཁྱོད་དེ་སྒྲུབ་ཀྱི་གཏན་ཚིགས་ལྟར་སྣང་དུ་སོང་
བའི་གང་ཟག་ཡིན་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་
པར་ཐལ། བྱས་པ་དེ་སྒྲུབ་ཀྱི་གཏན་ཚིགས་ལྟར་སྣང་དུ་སོང་བའི་གང་
ཟག་ལ་བྱས་པ་དེ་སྒྲུབ་ཀྱི་གཏན་ཚིགས་ལྟར་སྣང་དུ་སོང་བའི་ཕྱིར།
རྟགས་ཁས། འདོད་ན། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་
བཀོད་པའི་ཚེ་ན་དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་སོང་བའི་གང་
ཟག་དེ་དེའི་ཚེ་ན་དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་སོང་བའི་གང་
ཟག་ཡིན་པར་ཐལ། དེའི་ཚེ་ན་དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་
སོང་བའི་གང་ཟག་ཡོད་པའི་ཕྱིར་ཏེ། དེའི་ཚེ་ན་དེ་འདྲའི་རྟགས་སྦྱོར་



རྟགས་སྦྱོར་ལྟར་སྣང་དུ་སོང་བའི་གང་ཟག་ཡོད་པའི་ཕྱིར། འདོད་ན་
སོང་། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན་
དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་སོང་བའི་གང་ཟག་ལ་དེ་ལྟར་
བཀོད་པའི་ཚེ་ན་བྱས་པ་བྱས་རྟགས་ཀྱིས་དེ་སྒྲུབ་ཀྱི་རྟགས་སུ་སོང་
བར་ཐལ། དེའི་ཚེ་ན་དེ་དེ་སྒྲུབ་ཀྱི་རྟགས་སུ་བཀོད་པའི་ཕྱིར། མ་གྲུབ་
ན། དེའི་ ཚེ་ན་དེ་ཆོས་ཅན། དེ་ སྒྲུབ་ ཀྱི་རྟགས་ སུ་བཀོད་པར་ཐལ།
གང་ཟག་གི་བདག་མེད་ཡིན་པའི་ཕྱིར། འཁོར་གསུམ། གོང་དུ་འདོད་
ན། དེའི་ཚེ་ན་བྱས་པ་ཆོས་ཅན། དེའི་རྟགས་ཀྱིས་དེ་སྒྲུབ་ཀྱི་རྟགས་
ཡང་དག་ དེར་ཐལ། འདོད་པའི་ ཕྱིར། རྟགས་ཁྱབ་དངོས། འདོད་ན།
དེ་ཆོས་ཅན། དེ་སྒྲུབ་ཀྱི་རྟགས་ཡང་དག་དེར་ཐལ། འདོད་པའི་ཕྱིར།།
འདོད་ན། དེ་ཆོས་ཅན། དེ་མ་ཡིན་པར་ཐལ། ཁྱོད་དེ་སྒྲུབ་ཀྱི་གཏན་
ཚིགས་ལྟར་སྣང་དུ་སོང་བའི་ཕྱིར། མ་གྲུབ་ན། སྒྲ་ཆོས་ཅན། མི་རྟག་
སྟེ། བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་ཆོས་ཅན། ཁྱོད་དེ་
སྒྲུབ་ཀྱི་གཏན་ཚིགས་ལྟར་སྣང་དུ་སོང་བའི་གང་ཟག་ལ་ཁྱོད་དེ་སྒྲུབ་ཀྱི་
གཏན་ཚིགས་ ལྟར་ སྣང་ དུ་ སོང་ བར་ ཐལ། ཁྱོད་ དེ་ སྒྲུབ་ ཀྱི་ གཏན་
ཚིགས་ལྟར་སྣང་དུ་སོང་བའི་གང་ཟག་དེ་ཁྱོད་དེ་སྒྲུབ་ཀྱི་གཏན་ཚིགས་
ལྟར་སྣང་དུ་སོང་བའི་གང་ཟག་ཡིན་པའི་ཕྱིར། འཁོར་གསུམ། རྩ་བར་
མ་ཁྱབ་ཟེར་བ་དེ་ལ་བྱས་པ་དེ་སྒྲུབ་ཀྱི་གཏན་ཚིགས་ལྟར་སྣང་དུ་སོང་
བའི་ཚེ་ན་བྱས་པ་བྱས་རྟགས་ཀྱིས་དེ་སྒྲུབ་ཀྱི་རྟགས་སུ་བཀོད་པར་
59



ཐལ། དེའི་ཚེ་ན་དེ་དེ་སྒྲུབ་ཀྱི་རྟགས་སུ་བཀོད་པའི་ཕྱིར་ཏེ། དེའི་ཚེ་ན་
དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་སོང་བའི་ཕྱིར། རྟགས་ཁས།
འདོད་ན། དེའི་ཚེ་ན་བྱས་པ་ཆོས་ཅན། དེ་སྒྲུབ་ཀྱི་གཏན་ཚིགས་ལྟར་
སྣང་དུ་མ་སོང་བར་ཐལ། དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཏེ།
བྱས་རྟགས་ཀྱིས་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཏེ། དེའི་
རྟགས་ཀྱིས་དེ་སྒྲུབ་ཀྱི་རྟགས་སུ་བཀོད་པའི་ཕྱིར། འཁོར་གསུམ། རྩ་
བར་འདོད་ན། རིགས་པ་དེ་ལ་བརྟེན་ནས་ཁེགས་སོ། བྱས་པ་ལ་ཁོ་ན་
རེ། བྱས་པ་ཆོས་ཅན། སངས་རྒྱས་འཕགས་པ་སྒྲ་མི་རྟག་པར་སྒྲུབ་
པའི་རྟགས་ཡང་དག་འགོད་པ་སྐབས་སུ་བབ་པའི་གང་ཟག་ཡིན་པར་
ཐལ། སངས་རྒྱས་འཕགས་( ༡༧བ )པ་ལ་ཁྱེད་དེ་སྒྲུབ་ཀྱི་རྟགས་ཡང་
དག་ཏུ་བཀོད་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པར་
ཐལ། སངས་རྒྱས་འཕགས་པ་ལ་བྱས་པ་དེ་སྒྲུབ་ཀྱི་རྟགས་ཡང་དག་ཏུ་
མ་བཀོད་པའི་ ཕྱིར། རྟགས་ཁས། འདོད་ན། གྲངས་ཅན་སྒྲ་མི་རྟག་
པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབ་པའི་གང་ཟག་
ཡིན་པར་ཐལ། གྲངས་ཅན་ལ་ ཁྱོད་དེ་ སྒྲུབ་ ཀྱི་རྟགས་ཡང་དག་ཏུ་
བཀོད་ པའི་ ཕྱིར་ ཞེས་ པའི་ ཐལ་ འགྱུར་ ལ་ ཁྱབ་པ་ཡོད་པར་ ཐལ།
འདོད་པའི་ཕྱིར། ཟེར་ན། མ་ཁྱབ། འདོད་ན། གྲངས་ཅན་ལ་བྱས་པ་
སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་བཀོད་པའི་ཚེ་ན། གྲངས་
ཅན་ལ་བྱས་པ་དེ་སྒྲུབ་ཀྱི་རྟགས་ཡང་དག་ཏུ་བཀོད་པར་ཐལ། གྲངས་



ཅན་ལ་དེ་དེ་སྒྲུབ་ཀྱི་རྟགས་ཡང་དག་ཏུ་བཀོད་པ་ཡོད་པའི་ཕྱིར་ཏེ། དེ་
ལ་དེ་དེ་སྒྲུབ་ཀྱི་རྟགས་ཡང་དག་ཏུ་སོང་བ་ཡོད་པའི་ཕྱིར་ཏེ། དེའི་རྒྱུད་
ལ་དེའི་རྟགས་ལས་དེ་ལྟར་རྟོགས་པའི་རྟགས་ཅན་རྗེས་དཔག་སྐྱེ་བ་
ཡོད་པའི་ཕྱིར། གོང་དུ་འདོད་ན། དེའི་ཚེ་ན་བྱས་པ་དེ་སྒྲུབ་ཀྱི་རྟགས་
ཡང་དག་ཏུ་བཀོད་པར་ཐལ། འདོད་པའི་ཕྱིར། འདོད་ན། བྱས་པ་དེ་
སྒྲུབ་ཀྱི་རྟགས་ཡང་དག་ཏུ་བཀོད་པའི་ཚེ་ན་བྱས་པ་ཆོས་ཅན། གྲངས་
ཅན་དེ་སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབ་པའི་གང་ཟག་
ཡིན་པར་ཐལ། གྲངས་ཅན་ལ་ཁྱོད་དེ་སྒྲུབ་ཀྱི་རྟགས་ཡང་དག་ཏུ་
བཀོད་པའི་ཕྱིར། རྟགས་ཁྱབ་དངོས། འདོད་མི་ནུས་ཏེ། གྲངས་ཅན་དེ་
སྒྲ་རྟག་པར་བདེན་ཞེན་གྱིས་འདོད་པའི་གང་ཟག་ཡིན་པའི་ཕྱིར། ཟེར་
ན། བྱས་པ་ཆོས་ཅན། གྲངས་ཅན་སྒྲ་མི་རྟག་པར་སྒྲུབ་པའི་རྟགས་ཡང་
དག་འགོད་པ་པོའི་གང་ཟག་ཡིན་པར་ཐལ། གྲངས་ཅན་གྱིས་ཁྱོད་དེ་
སྒྲུབ་ཀྱི་རྟགས་ཡང་དག་ཏུ་བཀོད་པའི་ཕྱིར་ཞེས་པའི་ཐལ་འགྱུར་ལ་
ཁྱབ་པ་ཡོད་པར་ཐལ། སངས་རྒྱས་འཕགས་པ་དེ་སྒྲུབ་ཀྱི་རྟགས་ཡང་
དག་འགོད་པ་པོའི་གང་ཟག་ཡིན་པར་ཐལ། སངས་རྒྱས་འཕགས་པས་
ཁྱོད་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་ཕྱིར། ཞེས་པའི་ཐལ་
འགྱུར་ལ་ཁྱབ་པ་ཡོད་པའི་ཕྱིར་ཁྱབ་པ་ཁས། འདོད་ན། གྲངས་ཅན་
གྱིས་བྱས་པ་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་ཚེ་ན་དེས་དེ་དེ་
སྒྲུབ་ཀྱི་རྟགས་ཡང་དག་ཏུ་བཀོད་པར་ཐལ། དེས་དེ་དེ་སྒྲུབ་ཀྱི་རྟགས་



ཡང་དག་ཏུ་བཀོད་པ་ཡོད་པའི་ཕྱིར་ཏེ། དེས་དེ་དེ་སྒྲུབ་ཀྱི་རྟགས་ཡང་
དག་ཏུ་ཚད་མས་ངེས་པ་ཡོད་པའི་ཕྱིར་ཏེ། དེ་སངས་རྒྱས་པ་ཡོད་པའི་
ཕྱིར། གོང་དུ་འདོད་ན། དེའི་ཚེ་ན་དེ་དེ་སྒྲུབ་ཀྱི་རྟགས་ཡང་དག་ཏུ་
བཀོད་ པར་ ཐལ། འདོད་ པའི་ ཕྱིར། འདོད་ན། བྱས་ པ་ དེ་ སྒྲུབ་ ཀྱི་
རྟགས་ཡང་དག་ཏུ་བཀོད་པའི་ཚེ་ན་བྱས་པ་ཆོས་ཅན། གྲངས་ཅན་སྒྲ་
རྟག་པར་བདེན་ཞེན་གྱིས་འདོད་པའི་གང་ཟག་མ་ཡིན་པར་ཐལ། དེ་
སྒྲ་མི་རྟག་པར་སྒྲུབ་པའི་རྟགས་ཡང་དག་འགོད་པ་པོའི་གང་ཟག་ཡིན་
པའི་ཕྱིར་ཏེ། དེས་ཁྱོད་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་ཕྱིར།
འཁོར་གསུམ། དེ་ལ་ཁོ་ན་རེ། སྔར་གྱི་དེ་དག་ཆོས་ཅན་སྐྱོན་ཅན་ཡིན་
ཏེ། བྱས་པ་ཆོས་ཅན། གྲངས་ཅན་སྒྲ་མི་རྟག་པར་སྒྲུབ་པའི་རྟགས་ཡང་
དག་ འགོད་པ་པོའི་ གང་ ཟག་ཡིན་པར་ཐལ། དེས་ཁྱོད་དེ་སྒྲུབ་ཀྱི་
རྟགས་ཡང་དག་ཏུ་བཀོད་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་
ཡོད་པར་ཐལ། གྲངས་ཅན་དེ་ཡིན་པར་ཐལ། ཁྱོད་གྲངས་ཅན་གྱིས་དེ་
སྒྲུབ་ཀྱི་རྟགས་ཡང་དག་ཏུ་བཀོད་པའི་ཕྱིར་ཞེས་པའི་ཐལ་འགྱུར་ལ་
ཁྱབ་ (༡༨ན ）པ་ཡོད་པའི་ཕྱིར། མ་ཁྱབ་ན་ནང་འགལ་ཏེ། བྱས་
པ་གྲངས་ཅན་གྱིས་རྟགས་ཡང་དག་ཏུ་བཀོད་པའི་ཚེ་ན་བྱས་པ་དེ་དེ་
སྒྲུབ་ཀྱི་རྟགས་ཡང་དག་ཏུ་བཀོད་པར་ཐལ། དེ་དེས་དེ་སྒྲུབ་ཀྱི་རྟགས་
ཡང་དག་ཏུ་བཀོད་པ་ཡོད་པའི་ཕྱིར་ཏེ། དེ་དེས་དེ་སྒྲུབ་ཀྱི་རྟགས་ཡང་
དག་ཏུ་ཚད་མས་ངེས་པ་ཡོད་པའི་ཕྱིར། འདོད་ན། དེ་དེས་དེ་སྒྲུབ་ཀྱི་



རྟགས་ཡང་དག་ཏུ་བཀོད་པའི་ཚེ་ན་དེ་ཆོས་ཅན། གྲངས་ཅན་དེ་སྒྲུབ་
ཀྱི་རྟགས་ ཡང་ དག་ འགོད་ པ་ པོའི་ གང་ ཟག་ ཡིན་ པར་ ཐལ། ཁྱོད་
གྲངས་ཅན་གྱིས་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་ཕྱིར། འཁོར་
གསུམ། ཆོད་ཅན་སོང་ཟེར་ན། དཔལ་ལྡན་ཆོས་གྲགས་ཀྱིས་བྱས་པ་
སྒྲ་མི་རྟག་པར་སྒྲུབ་པའི་རྟགས་སུ་བཀོད་པའི་ཚེ་ན་དེས་བྱས་པ་སྒྲ་
རྟག་པར་སྒྲུབ་པའི་རྟགས་སུ་བཀོད་པར་ཐལ། དེས་དེ་ལྟར་བཀོད་པའི་
ཚེ་ན་བྱས་པ་དེ་སྒྲུབ་ཀྱི་རྟགས་སུ་བཀོད་པའི་ཕྱིར། མ་གྲུབ་ན་སོང་དེའི་
ཚེ་ན་བྱས་པ་ཆོས་ཅན། དེ་སྒྲུབ་ཀྱི་རྟགས་སུ་བཀོད་པར་ཐལ། གང་
ཟག་གི་བདག་མེད་ཡིན་པའི་ཕྱིར། ཁྱབ་པ་དོན་གྱི་དངོས། འདོད་ན།
དེས་དེ་སྒྲ་མི་རྟག་པར་སྒྲུབ་པའི་སྒྲུབ་བྱེད་དུ་བཀོད་པའི་ཚེ་ན་དེས་དེ་
སྒྲ་རྟག་པར་སྒྲུབ་པའི་སྒྲུབ་བྱེད་དུ་བཀོད་པར་ཐལ། འདོད་པའི་ཕྱིར།
འདོད་ན། དེས་སྒྲ་མི་རྟག་པར་སྒྲུབ་པའི་སྒྲུབ་བྱེད་བཀོད་པའི་ཚེ་ན།
དེས་སྒྲ་རྟག་པར་སྒྲུབ་པའི་སྒྲུབ་བྱེད་བཀོད་པར་ཐལ་ལོ། འདོད་ན།
དེས་སྒྲ་མི་རྟག་པར་སྒྲུབ་པའི་ཚེ་ན། དེས་སྒྲ་རྟག་པར་སྒྲུབ་པར་ཐལ་
ལོ། འདོད་ན། དེས་སྒྲ་མི་རྟག་པར་དམ་བཅས་པའི་ཚེ་ན་དེས་སྒྲ་རྟག་
པར་དམ་བཅས་པར་ཐལ་ལོ། འདོད་ན། སྒྲ་མི་རྟག་པར་ཁས་བླངས་
པའི་ཚེ་ན། དེས་སྒྲ་རྟག་པར་ཁས་བླངས་པར་ཐལ་ལོ། འདོད་ན། དེས་
སྒྲ་རྟག་པར་ཁས་བླངས་པར་ཐལ། འདོད་པ་གང་ཞིག དེས་སྒྲ་མི་
རྟག་པར་ཁས་བླངས་པའི་ཕྱིར། དེ་ལ་ཁོ་ན་རེ། དེས་སྒྲ་རྟག་པར་ཁས་



བླངས་པར་ཐལ། དེས་སྒྲ་རྟག་པར་སྒྲུབ་པའི་ཕྱིར་ཏེ། དེས་སྒྲ་རྟག་པར་
སྒྲུབ་པའི་སྒྲུབ་བྱེད་བཀོད་པའི་ཕྱིར། ཁ་ཅིག་མ་ཁྱབ་ཟེར། རྟགས་དེར་
ཐལ། དེས་བྱས་པ་དེ་ལྟར་སྒྲུབ་པའི་སྒྲུབ་བྱེད་དུ་བཀོད་པའི་ཕྱིར་ཏེ།
དེས་དེ་དེ་སྒྲུབ་ཀྱི་འགལ་རྟགས་སུ་བཀོད་པའི་ཕྱིར། ཁ་ཅིག་མ་ཁྱབ་
ཟེར། རྟགས་དེར་ཐལ། དེ་དེ་སྒྲུབ་ཀྱི་འགལ་རྟགས་ཡིན་པའི་ཕྱིར་ཟེར་
ན། སྒྲ་ཆོས་ཅན། མི་རྟག་ཏེ། བྱས་པ་ཡོད་པའི་ཕྱིར་ཞེས་པའི་རྟགས་
སྦྱོར་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་གི་
རྟགས་སྦྱོར་དུ་ཐལ། དེ་ལྟར་བཀོད་པའི་ཚེ་ན་བྱས་པ་དེའི་རྟགས་ཀྱིས་
དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། མ་གྲུབ་ན་སོང་། དེའི་ཚེ་ན་
བྱས་པ་ཆོས་ཅན། དེར་ཐལ། དེའི་རྟགས་ཀྱིས་དེ་སྒྲུབ་ཀྱི་རྟགས་ སུ་
བཀོད་ པའི་ ཕྱིར། ཁྱབ་ པ་ ཁས། རྩ་བར་ འདོད་ན། དེ་འདྲའི་ རྟགས་
སྦྱོར་ཆོས་ཅན། ཁྱོད་ཀྱི་ཁྱབ་པ་ཚད་མས་གྲུབ་པར་ཐལ། འདོད་པའི་
ཕྱིར། འདོད་ན། སྒྲ་ཆོས་ཅན། མི་རྟག་པ་ཡིན་པར་ཐལ། བྱས་པ་ཡོད་
པའི་ཕྱིར། ཞེས་པའི་ཐལ་འགྱུར་གྱི་ཁྱབ་པ་ཚད་མས་གྲུབ་པར་ཐལ།
འདོད་པའི་ཕྱིར། འདོད་ན། རི་བོང་གི་རྭས་བཤོག དེ་ལ་ཁོ་ན་རེ།
དེ་འདྲའི་རྟགས་སྦྱོར་ཆོས་ཅན། ཁྱོད་ཀྱི་ཁྱབ་པ་ཚད་ ( ༡༨བ )མས་
གྲུབ་པར་ཐལ། ཁྱོད་བྱས་རྟགས་ཀྱིས་དེ་སྒྲུབ་ཀྱི་རྟགས་སྦྱོར་ཡིན་པའི་
ཕྱིར། ཟེར་ན་མ་ཁྱབ་བོ། གཞན་ཡང་། དུ་བའི་རྟགས་ཀྱིས་དུ་ལྡན་ལ་
ལ་མེ་ཡོད་པར་སྒྲུབ་པའི་རྟགས་སུ་བཀོད་ན་དེའི་རྟགས་ཀྱིས་དེ་སྒྲུབ་



ཀྱི་ རྟགས་ ཡང་ དག་ ཡིན་ དགོས་ པར་ ཐལ། དམ་བཅའ་ དེའི་ ཕྱིར།
འདོད་ན། དུ་ལྡན་ལ་ཆོས་ཅན། མེ་ཡོད་དེ། དུ་བ་ཡིན་པའི་ཕྱིར་ཞེས་
བཀོད་པའི་ཚེ་ན་དུ་བ་ཆོས་ཅན། དེར་ཐལ་དེའི་ཕྱིར། རྟགས་གྲུབ་སྟེ།
དེའི་ཚེ་ན་དུ་བ་དེ་དེ་སྒྲུབ་ཀྱི་རྟགས་སུ་བཀོད་པའི་ཕྱིར། མ་གྲུབ་ན་
འགལ་ལོ། འདོད་ན། དེའི་ཚེ་ན་དུ་བ་ཆོས་ཅན། དུ་ལྡན་ལའི་སྟེང་དུ་
འགོད་ཚུལ་དང་མཐུན་པར་གྲུབ་པར་ཐལ། འདོད་པའི་ཕྱིར། འདོད་
ན། དེ་ཆོས་ཅན། དུ་ལྡན་ལ་ཁྱོད་ཡིན་པར་ཐལ། ཁྱོད་ཀྱི་རྟགས་ཀྱིས་
དུ་ལྡན་ལ་ལ་མེ་ཡོད་པར་སྒྲུབ་པའི་འགོད་ཚུལ་ཡིན་འགོད་གང་ཞིག་
འདོད་པའི་ཕྱིར། རྟགས་དང་པོ་གྲུབ་ཏེ། དུ་ལྡན་ལ་ལ་ཆོས་ཅན། མེ་
ཡོད་དེ། དུ་བ་ཡོད་པའི་ཕྱིར། ཞེས་བཀོད་པའི་ཚེ་ན་དེའི་རྟགས་ཀྱིས་
དེ་སྒྲུབ་ཀྱི་འགོད་ཚུལ་ཡོད་འགོད་ཡིན་པའི་ཕྱིར། འདོད་ན། དུ་ལྡན་ལ་
ཆོས་ཅན། དུ་བ་ཡིན་པར་ཐལ། དེའི་ཚེ་ན་དུ་བ་ཡིན་པའི་ཕྱིར། རྟགས་
ཁས། དེ་ལ་ཁོ་ན་རེ། དུ་ལྡན་ལ་ཆོས་ཅན། མེ་ཡོད་དེ། དུ་བ་ཡོད་པ་
གང་ ཞིག དུ་བ་ ཡིན་ པའི་ ཕྱིར། ཞེས་བཀོད་ པའི་ ཚེ་ན་དུ་བའི་
རྟགས་ཀྱིས་དེ་སྒྲུབ་ཀྱི་འགོད་ཚུལ་ཡོད་འགོད་དང་ཡིན་འགོད་གཉིས་
ཀ་ཡིན་པར་ཐལ། དེ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་
བཀོད་པའི་ཚེ་ན་དེའི་རྟགས་ཀྱིས་དེ་སྒྲུབ་ཀྱི་འགོད་ཚུལ་ཡོད་འགོད་
དང་། དེ་ཆོས་ཅན། མེ་ཡོད་དེ། དུ་བ་ཡིན་པའི་ཕྱིར་ཞེས་བཀོད་པའི་
ཚེ་ན་དེའི་རྟགས་ཀྱིས་དེ་སྒྲུབ་ཀྱི་འགོད་ཚུལ་ཡིན་འགོད་ཡིན་པའི་ཕྱིར། །



ཟེར་ན་མ་ཁྱབ། འདོད་ན། དེའི་ཚེ་ན་དུ་བ་དེ་དུ་ལྡན་ལའི་སྟེང་དུ་
འགོད་ཚུལ་དང་མཐུན་པར་གྲུབ་པར་ཐལ། དེའི་ཚེ་ན་དེའི་རྟགས་ཀྱིས་
དེ་སྒྲུབ་ཀྱི་འགོད་ཚུལ་ཡོད་འགོད་གང་ཞིག དེའི་ཚེ་ན་དུ་ལྡན་ལ་
ལ་དུ་བ་ཡོད་པ་ཡིན་པའི་ཕྱིར། རྟགས་དང་པོ་དངོས། འདོད་མི་ནུས་
ཏེ། དེའི་ཚེ་ན་དེའི་རྟགས་ཀྱིས་དེ་སྒྲུབ་ཀྱི་འགོད་ཚུལ་ཡིན་འགོད་གང་
ཞིག དེའི་ཚེ་ན་དུ་ལྡན་ལ་དུ་བ་མ་ཡིན་པའི་ཕྱིར། ཟེར་ན། དུ་ལྡན་
ལ་དུ་བ་ཡོད་པ་དང་དུ་བ་ཡིན་པ་གཉིས་ཀར་དུ་དམ་བཅས་བའི་དམ་
བཅའ་དེ། དེ་དུ་བ་ཡོད་པར་དམ་བཅས་པའི་དམ་བཅའ་དང་། དེ་དུ་བ་
ཡིན་པར་དམ་བཅས་པའི་དམ་བཅའ་གཉིས་ཀ་ཡིན་པར་ཐལ། དེ་དུ་
བ་ཡོད་པར་དམ་བཅས་པའི་དམ་བཅའ་དེ་ཁོ་ཁོ་རང་གང་ཞིག དེ་
དུ་བ་ཡིན་པར་དམ་བཅས་པའི་དམ་བཅའ་དེ་ཡང་ཁོ་ཁོ་རང་ཡིན་པའི་
ཕྱིར། ཁྱབ་པ་ཁས། འདོད་ན། དེ་འདྲའི་དམ་བཅའི་བཞེད་དོན་ཚད་
མས་གྲུབ་པར་ཐལ། དེ་དུ་ལྡན་ལ་དུ་བ་ཡོད་པར་དམ་བཅས་པའི་དམ་
བཅའ་གང་ཞིག དུ་ལྡན་ལ་དུ་བ་ཡོད་པ་ཡིན་པའི་ཕྱིར། འདོད་མི་
ནུས་ཏེ། དེ་དུ་ལྡན་ལ་དུ་བ་ཡིན་པར་དམ་བཅས་པའི་དམ་བཅའ་གང་
ཞིག དུ་ལྡན་ལ་དུ་བ་མ་ཡིན་པའི་ཕྱིར། དེས་ན་དེའི་ཚེ་ན་དེའི་
རྟགས་ཀྱིས་ ( ༡༩ན་) དེ་སྒྲུབ་ཀྱི་འགོད་ཚུལ་ཡིན་འགོད་ཡིན་ནོ།
།དམ་བཅའ་ཕྱི་མ་ལ། རྟགས་ཡང་དག་འགོད་པ་སྐབས་སུ་བབས་པའི་
གང་ཟག་དེ་ཁོ་ཁོ་རང་ཡིན་པར་ཐལ། རྟགས་ཡང་དག་ཚད་མས་གྲུབ་ .
66



པའི་གང་ཟག་དེ་ཁོ་ཁོ་རང་ཡིན་པའི་ཕྱིར། འདོད་ན་སོང་། དེ་ཆོས་
ཅན། ཁྱོད་ཀྱིས་ཚད་མས་མ་གྲུབ་པའི་ཤེས་བྱ་ཡོད་པར་ཐལ། ཆོས་
ཅན་དེའི་ཕྱིར། འདོད་ན་སོང་། དེས་ཚད་མས་མ་གྲུབ་པའི་ཤེས་བྱ་དེ་
དེས་ཚད་མས་མ་གྲུབ་པའི་བྱས་པ་གང་ཟག་གི་བདག་མེད་དུ་སྒྲུབ་པའི་
རྟགས་ཡང་དག་དུ་ཐལ། དེ་རྟགས་ཡང་དག་གང་ཞིག ཤེས་ བྱ་
བྱས་པ་གང་ཟག་གི་བདག་མེད་དུ་སྒྲུབ་པའི་རྟགས་ཡང་དག་ཡིན་པའི་
ཕྱིར། དང་པོ་མ་གྲུབ་ན་སོང་། དེ་ཆོས་ཅན། དེར་ཐལ། གཞི་གྲུབ་པའི་
ཕྱིར། འཁོར་གསུམ། འདོད་ན། དེས་ ཚད་མས་མ་གྲུབ་པའི་ཤེས་བྱ་
ཆོས་ཅན། དེས་ ཚད་མས་མ་གྲུབ་པའི་ བྱས་པ་ཁྱོད་ཡིན་པར་ཐལ།
འདོད་པའི་ཕྱིར། འདོད་ན། དེས་ཚད་མས་མ་གྲུབ་པའི་བྱས་པ་ཆོས་
ཅན། དེས་ཚད་མས་མ་གྲུབ་པའི་ཤེས་བྱ་མ་ཡིན་པར་ཐལ། དེས་ཚད་
མས་གྲུབ་པའི་ཕྱིར་ཏེ། དེས་ཚད་མས་མ་གྲུབ་པའི་ཤེས་བྱའི་རྟགས་
ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབས་པའི་གང་
ཟག་གིས་ཚད་མས་གྲུབ་པའི་ཕྱིར་ཏེ། དེས་ཚད་མས་མ་གྲུབ་པའི་ཤེས་
བྱ་དེ་སྒྲུབ་ཀྱི་རྟགས་ཡང་དག་གང་ཞིག ཁྱོད་དེ་སྒྲུབ་ཀྱི་ཤེས་འདོད་
ཆོས་ཅན་སྐྱོན་མེད་ཡིན་པའི་ཕྱིར། རྟགས་གཉིས་ཁས། གཞན་ཡང་།
དཔལ་ལྡན་ཆོས་གྲགས་ཁོ་ན་ལ་སྨྲས། དེ་ལས་གཞན་པའི་གང་ཟག་
ལ་མ་སྨྲས་པའི་ངག་མེད་པར་ཐལ། དེ་ཁོ་ན་ལ་བཀོད། དེ་ལས་གཞན་
པའི་གང་ཟག་ལ་མ་བཀོད་པའི་རྟགས་སྦྱོར་མེད་པའི་ཕྱིར། མ་གྲུབ་ན་



སོང་། དེ་འདྲའི་རྟགས་སྦྱོར་འགོད་ཡུལ་གྱི་གང་ཟག་ཡིན་ན། དཔལ་
ལྡན་ཆོས་གྲགས་ཡིན་དགོས་པར་ཐལ། མ་གྲུབ་པའི་ཕྱིར། འདོད་ན་
སོང་། དེ་ཁོ་ན་ལ་བྱས་པ་སྒྲ་མི་རྟག་པར་སྒྲུབ་པའི་རྟགས་སུ་བཀོད།
དེ་ལས་གཞན་པའི་གང་ཟག་ལ་དེ་དེ་སྒྲུབ་ཀྱི་རྟགས་སུ་མ་བཀོད་པའི་
ཚེ་ན་དེ་དེ་སྒྲུབ་ཀྱི་རྟགས་སུ་འགོད་ཡུལ་གྱི་གང་ཟག་ཡིན་ན། དཔལ་
ལྡན་ཆོས་ གྲགས་ ཡིན་དགོས་པར་ཐལ། འདོད་པའི་ ཕྱིར། འདོད་ན་
སོང་། དེའི་ཚེ་ན་བྱས་པ་བྱས་རྟགས་ཀྱིས་དེ་སྒྲུབ་ཀྱི་རྟགས་སུ་བཀོད་
པར་ཐལ། དེའི་ཚེ་ན་དེ་དེ་སྒྲུབ་ཀྱི་རྟགས་སུ་བཀོད་པའི་ཕྱིར། མ་གྲུབ་
ན་འགལ། འདོད་ན། དེའི་ཚེ་ན་བྱས་པ་དེ་སྒྲུབ་ཀྱི་རྟགས་ཡང་དག་ཏུ་
འགོད་པ་སྐབས་ སུ་བབས་པའི་གང་ཟག་ཡོད་པར་ཐལ། དེའི་ཚེ་ན་
བྱས་པ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། མ་གྲུབ་ན་སོང་།
དེའི་ཚེ་ན་དེ་ཆོས་ཅན། དེར་ཐལ། དེའི་རྟགས་ཀྱི་དེ་སྒྲུབ་ཀྱིས་རྟགས་
ཡང་དག་ ཡིན་ པའི་ ཕྱིར་ཏེ། དེའི་རྟགས་ ཀྱིས་དེ་སྒྲུབ་ཀྱི་རྟགས་ སུ་
བཀོད་པའི་ཕྱིར། འཁོར་གསུམ། གོང་དུ་འདོད་ན། དེའི་ཚེ་ན་དེ་དེ་
སྒྲུབ་ཀྱི་རྟགས་ཡང་དག་ཏུ་འགོད་པ་སྐབས་སུ་བབས་པའི་གང་ཟག་
ཆོས་ཅན། དེའི་ཚེ་ན་དེ་སྒྲུབ་ཀྱི་རྟགས་སུ་འགོད་ཡུལ་གྱི་གང་ཟག་ཡིན་
པར་ ཐལ། ཆོས་ ཅན་ དེའི་ ཕྱིར། འདོད་ན། དེ་ཆོས་ཅན། སྒྲ་མི་རྟག་
པར་ཚད་མས་མ་གྲུབ་པའི་(༡༩བ ) གང་ཟག་ཡིན་པར་ཐལ། ཆོས་
ཅན་དེའི་ཕྱིར། འདོད་མི་ནུས་ཏེ། དཔལ་ལྡན་ཆོས་གྲགས་ཡིན་པའི་
68



ཕྱིར་ཏེ། དེའི་ཚེ་ན་དེ་སྒྲུབ་ཀྱི་རྟགས་སུ་འགོད་ཡུལ་གྱི་གང་ཟག་ཡིན་
པའི་ཕྱིར། འཁོར་གསུམ། ཁ་ཅིག་ན་རེ། སྒྲ་ཆོས་ཅན། རྟག་པ་མ་ཡིན་
ཏེ། བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་དགག་རྟགས་ཡང་དག་དང་། སྒྲ་ཆོས་ཅན། མི་རྟག་
ཏེ། བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་བྱས་རྟགས་ཀྱིས་སྒྲ་
རྟག་པ་མ་ཡིན་པར་སྒྲུབ་པའི་སྒྲུབ་རྟགས་ཡང་དག་ཡིན་ཞིང་། བྱས་
རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་རྟགས་ཡང་དག་དང་། །
དེའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་གཉིས་དོན་
གཅིག་གོ །ཟེར་ན། བྱས་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་
པའི་རྟགས་ཡང་དག་གི་རྟགས་སྦྱོར་ཡིན་ན། དེའི་རྟགས་ཀྱིས་སྒྲ་མི་
རྟག་པར་སྒྲུབ་པའི་རྟགས་ཡང་དག་གི་རྟགས་སྦྱོར་ཡིན་དགོས་པར་
ཐལ། དེའི་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་རྟགས་ཡང་
དག་ཡིན་ན། དེའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་
དག་ཡིན་དགོས་པའི་ཕྱིར། རྟགས་ཁས། འདོད་ན། བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་དགག་རྟགས་ཡང་དག་གི་དངོས་ཀྱི་བསྒྲུབ་
བྱའི་ཆོས་སུ་བཟུང་བྱ་དང་། དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་
དག་གི་དངོས་ཀྱི་བསྒྲུབ་བྱའི་ཆོས་སུ་བཟུང་བྱའི་གཞི་མཐུན་ཡོད་པར་
ཐལ། དེའི་རྟགས་ཀྱིས་དེ་སྒྲུབ་ཀྱི་དགག་རྟགས་ཡང་དག་དང་དེའི་
རྟགས་ཀྱིས་དེ་སྒྲུབ་ཀྱི་རྟགས་ཡང་དག་གི་གཞི་མཐུན་ཡོད་པའི་ཕྱིར།
69



རྟགས་ ཁས། འདོད་ན། མི་ རྟག་ པ་ དེ་ འདྲའི་ གཞི་ མཐུན་ དུ་ ཐལ།
འདོད་པ་གང་ཞིག རྟག་པ་མ་ཡིན་པ་དེ་མིན་པའི་ཕྱིར། གཉིས་པ་
མ་གྲུབ་ན། དེ་དེའི་རྟགས་ཀྱིས་དེ་སྒྲུབ་ཀྱི་དངོས་ཀྱི་སྒྲུབ་བྱའི་ཆོས་སུ་
བཟུང་བྱ་ཡིན་པར་ཐལ། མ་གྲུབ་པའི་ཕྱིར། འདོད་ན། དེ་དེའི་རྟགས་
ཀྱིས་དེ་སྒྲུབ་ཀྱི་དངོས་ ཀྱི་བསྒྲུབ་བྱའི་ཆོས་ སུ་བཟུང་ བྱ་ ཡང་ ཡིན།
དགག་པ་ཡང་ཡིན་པའི་གཞི་མཐུན་ཡིན་པར་ཐལ། འདོད་པའི་ཕྱིར།
འདོད་ ན། དེ་ འདྲའི་ གཞི་ མཐུན་ ཡོད་ པར་ ཐལ། འདོད་ པའི་ ཕྱིར། །
འདོད་ན། བྱས་པ་ཆོས་ཅན། དེ་སྒྲུབ་ཀྱི་དགག་རྟགས་ཡང་དག་ཡིན་
པར་ཐལ། དེ་སྒྲུབ་ཀྱི་ཚུལ་གསུམ་གང་ཞིག ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན། དགག་པ་
ཡང་ཡིན་པའི་གཞི་མཐུན་ཡོད་པའི་ཕྱིར། གོང་དུ་འདོད་ན། མི་རྟག་པ་
དེ་དེའི་རྟགས་ཀྱིས་དེ་སྒྲུབ་ཀྱི་དགག་རྟགས་ཡང་དག་གི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ཡིན་པར་ཐལ། འདོད་པའི་ཕྱིར། འདོད་
ན། དེ་ཆོས་ཅན། དགག་རྟགས་ཡང་དག་གི་དངོས་ཀྱི་བསྒྲུབ་བྱའི་ཆོས་
སུ་བཟུང་ བྱ་ ཡིན་ པར་ ཐལ། འདོད་ པའི་ ཕྱིར། འདོད་ན། དགག་ པ་
ཡིན་པར་ཐལ། འདོད་པའི་ཕྱིར། ཁྱབ་ཏེ། རྟགས་ཡང་དག་ལ་དགག་
རྟགས་ཡང་དག་དང་སྒྲུབ་རྟགས་ཡང་དག་གཉིས་སུ་ཕྱེ་བ་བསྒྲུབ་བྱའི་
ཆོས་ ཀྱི་སྒོ་ནས་ ཕྱེ་བ་ ཡིན་པའི་ ཕྱིར། གཞན་ཡང་། ཁྱོད་ཆོས་ཅན།
ཁྱོད་ཀྱི་དངོས་ཀྱི་རྟགས་སུ་བཟུང་བྱ་ཡང་ཡིན། བྱས་རྟགས་ཀྱིས་སྒྲ་མི་



རྟག་པར་སྒྲུབ་པའི་དངོས་ཀྱི་རྟགས་སུ་བཟུང་བྱ་ཡང་ཡིན་པའི་གཞི་
མཐུན་ཡོད་པར་ཐལ། ཁྱོད་དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་
དག་གི་རྟགས་སྦྱོར་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་མེད་
པར་ཐལ། ཁྱོད་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་དང་། དེའི་
རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱའི་གཞི་
མཐུན་ (༢༠ན ). ཡོད་པར་ཐལ། ཁྱོད་དེའི་རྟགས་ཀྱིས་དེ་སྒྲུབ་ཀྱི་
རྟགས་ཡང་དག་གི་རྟགས་སྦྱོར་ཡིན་པའི་ཕྱིར། ཞེས་པའི་ཐལ་འགྱུར་
ལ་ཁྱབ་པ་མེད་པའི་ཕྱིར། མ་གྲུབ་ན། སྒྲ་ཆོས་ཅན། རྟག་པ་མིན་ཏེ།
བྱས་པའི་ཕྱིར་ཞེས་པའི་རྟགས་སྦྱོར་ཆོས་ཅན། དེར་ཐལ། དེའི་ཕྱིར་ཏེ།
དེའི་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་རྟགས་ཡང་དག་གི་
རྟགས་ སྦྱོར་ ཡིན་ པའི་ ཕྱིར། ཁྱབ་པ་ ཁས། འདོད་ན། མི་རྟག་ པ་དེ་
འདྲའི་གཞི་མཐུན་དུ་ཐལ། འདོད་པ་གང་ཞིག རྟག་པ་མ་ཡིན་པ་
དེ་དེ་མ་ཡིན་པའི་ ཕྱིར་ཏེ། དེ་དེའི་རྟགས་ཀྱིས་དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་མ་ཡིན་པའི་ཕྱིར། རྟགས་སླ། འདོད་མི་
ནུས་ཏེ། མི་རྟག་པ་དེའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་མ་ཡིན་
པའི་ཕྱིར་ཏེ། དེ་དེའི་ཤུགས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པའི་
ཕྱིར་ཏེ། སྒྲ་མི་རྟག་པ་དེའི་ཤུགས་ཀྱི་བསྒྲུབ་བྱ་ཡིན་པའི་ཕྱིར། ཁ་ཅིག་
ན་རེ། བྱས་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་རྟགས་ཡང་
དག་གི་རྟགས་སྦྱོར་དང༌། དེའི་རྟགས་ཀྱིས་སྒྲ་མི་རྟག་པར་སྒྲུབ་པའི་



རྟགས་ ཡང་ དག་ གི་རྟགས་སྦྱོར་གཉིས་དོན་གཅིག དེའི་ རྟགས་
ཀྱིས་སྒྲ་རྟག་པ་མ་ཡིན་པར་སྒྲུབ་པའི་རྟགས་ཡང་དག་ཡིན་ན། དེའི་
རྟགས་ཀྱིས་དེ་སྒྲུབ་ཀྱི་དགག་རྟགས་ཡང་དག་ཡིན་པས་ཁྱབ། དེའི་
རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་ན། དེའི་
རྟགས་ཀྱིས་དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཡིན་པས་ཁྱབ་
ཟེར་ན། བྱས་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་རྟགས་ཡང་
དག་གི་རྟགས་སྦྱོར་ཡིན་ན། དེའི་རྟགས་ཀྱིས་དེ་སྒྲུབ་ཀྱི་དགག་རྟགས་
ཡང་དག་གི་རྟགས་སྦྱོར་ཡིན་པས་ཁྱབ་པ་དང་། དེའི་རྟགས་ཀྱིས་སྒྲ་མི་
རྟག་པར་སྒྲུབ་པའི་རྟགས་ཡང་དག་གི་རྟགས་སྦྱོར་ཡིན་ན། དེའི་རྟགས་
ཀྱིས་དེ་སྒྲུབ་ཀྱི་རང་བཞིན་གྱི་རྟགས་ཡང་དག་གི་རྟགས་སྦྱོར་ཡིན་པས་
ཁྱབ་པ་གཉིས་ཀ་ཡོད་པར་ཐལ། དམ་བཅའ་ཕྱི་མ་དེ་གཉིས་ཀྱི་ཕྱིར།
འདོད་ན། དགག་པ་ཡིན་ན། སྒྲུབ་པ་མ་ཡིན་པས་མ་ཁྱབ་པར་ཐལ།
དགག་རྟགས་ཡང་དག་གི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་
ན། སྒྲུབ་རྟགས་ ཡང་ དག་ གི་ དེ་ མ་ ཡིན་ པས་ མ་ ཁྱབ་པའི་ ཕྱིར་ཏེ།
དགག་རྟགས་ཡང་དག་གི་རྟགས་སྦྱོར་གྱི་དེ་ཡིན་ན། སྒྲུབ་རྟགས་ཡང་
དག་གི་རྟགས་སྦྱོར་གྱི་དེ་མ་ཡིན་པས་མ་ཁྱབ་པའི་ཕྱིར་ཏེ། དགག་
རྟགས་ ཡང་ དག་ གི་ རྟགས་ སྦྱོར་ ཡིན་ན། སྒྲུབ་ རྟགས་ ཡང་ དག་ གི་
རྟགས་སྦྱོར་མིན་པས་མ་ཁྱབ་པའི་ཕྱིར། མ་གྲུབ་ན། རིམ་བཞིན་སོང་།
སྒྲ་ཆོས་ཅན། རྟག་པ་མ་ཡིན་ཏེ། བྱས་པའི་ཕྱིར་ཞེས་པའི་རྟགས་སྦྱོར་



ཆོས་ཅན། དེར་ཐལ། དེའི་ཕྱིར་ཏེ། བྱས་རྟགས་ཀྱིས་སྒྲ་རྟག་པ་མ་ཡིན་
པར་སྒྲུབ་པའི་དགག་རྟགས་ཡང་དག་གི་རྟགས་སྦྱོར་ཡིན་པའི་ཕྱིར་ཏེ།
དེའི་རྟགས་ཀྱིས་དེ་སྒྲུབ་ཀྱི་རྟགས་སྦྱོར་ཡིན་པའི་ཕྱིར། ཁྱབ་པ་ཁས།
གོང་དུ་འདོད་མི་ནུས་ཏེ། རང་བཞིན་གྱི་རྟགས་ཡང་དག་གི་རྟགས་སྦྱོར་
ཡིན་པའི་ཕྱིར་ཏེ། བྱས་རྟགས་ཀྱིས་དེ་སྒྲུབ་ཀྱི་རང་བཞིན་གྱི་རྟགས་
ཡང་དག་གི་རྟགས་སྦྱོར་ཡིན་པའི་ཕྱིར་ཏེ། དེའི་རྟགས་ཀྱིས་དེ་སྒྲུབ་ཀྱི་
རྟགས་ཡང་དག་གི་རྟགས་སྦྱོར་ཡིན་པའི་ཕྱིར། ཁྱབ་པ་ཁས། མ་གྲུབ་
ན་སོང་། དེར་ཐལ། དེའི་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་
རྟགས་ཡང་དག་གི་རྟགས་སྦྱོར་ཡིན་པའི་ཕྱིར། ཁྱབ་པ་ཁས། གཞན་
ཡང་། སྒྲ་ཆོས་ཅན། མི་རྟག་ཏེ། བྱས་པའི་ཕྱིར་ཞེས་པའི་རྟགས་སྦྱོར་
ཆོས་ཅན། ཁྱོད་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན།
བྱས་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་ཡང་ཡིན་པའི་གཞི་མཐུན་ཡོད་པར་ཐལ། ཁྱོད་དེའི་
རྟགས་ཀྱིས་དེ་སྒྲུབ་ཀྱི་རྟགས་ཡང་དག་གི་རྟགས་སྦྱོར་ཡིན་པའི་ཕྱིར།
ཁྱབ་པ་སྔར་བཞིན་བསྐོར་བར་བྱའོ། ( ༢༠བ ) མ་གྲུབ་ན་སོང་། དེར་
ཐལ། བྱས་རྟགས་ཀྱིས་སྒྲ་མི་རྟག་པར་བསྒྲུབ་པའི་རྟགས་ཡང་དག་གི་
རྟགས་སྦྱོར་ཡིན་པའི་ཕྱིར། ཁྱབ་པ་ཁས། རྩ་བར་འདོད་མི་ནུས་ཏེ། མི་
རྟག་པ་དེ་ཡང་དེ་འདྲའི་གཞི་མཐུན་མིན། རྟག་པ་མ་ཡིན་པ་དེ་ཡང་དེ་
འདྲའི་གཞི་མཐུན་མིན་པའི་ཕྱིར། རྟགས་གཉིས་སླ། བྱས་པ་ལ་ཁོ་ན་
༣



རེ། སྒྲ་ཆོས་ཅན། རྟག་པ་མ་ཡིན་ཏེ། བྱས་པའི་ཕྱིར་ཞེས་པའི་རྟགས་
སྦྱོར་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་གི་
རྟགས་སྦྱོར་དུ་ཐལ། དེ་དེའི་རྟགས་ཀྱིས་དེ་སྒྲུབ་ཀྱི་རྟགས་སྦྱོར་ཡིན་
པའི་ཕྱིར་ཏེ། དེ་དེ་སྒྲུབ་ཀྱི་རྟགས་སྦྱོར་ཡིན་པའི་ཕྱིར། མ་གྲུབ་ན་སོང་།
དེ་འདྲའི་རྟགས་སྦྱོར་ཆོས་ཅན། སྒྲ་མི་རྟག་པར་སྒྲུབ་པའི་རྟགས་སྦྱོར་
ཡིན་པར་ཐལ། སྒྲ་མི་རྟག་པ་ཁྱོད་ཀྱིས་སྒྲུབ་བྱ་གང་ཞིག །རྟགས་
སྦྱོར་ཡིན་པའི་ཕྱིར་ཟེར་ན་མ་ཁྱབ། གཞན་ཡང་། དེ་ཆོས་ཅན། སྒྲ་མི་
རྟག་པར་སྒྲུབ་པའི་རྟགས་སྦྱོར་ཡིན་པར་ཐལ། སྒྲ་མི་རྟག་པ་བསྒྲུབ་
བྱར་བྱེད་པའི་རྟགས་སྦྱོར་ཡིན་པའི་ཕྱིར་ཟེར་ན་མ་ཁྱབ། མ་གྲུབ་ན།
དེར་ཐལ། དེ་བསྒྲུབ་བྱར་བྱེད་པ་གང་ཞིག །རྟགས་སྦྱོར་ཡིན་པའི་
ཕྱིར་ཟེར་ན། དེ་ཆོས་ཅན། སྒྲ་མི་རྟག་པར་སྒྲུབ་པའི་ཤུགས་ཀྱི་རྟགས་
སྦྱོར་ དུ་ ཐལ། སྒྲ་མི་རྟག་ པ་ ཁྱོད་ ཀྱི་ཤུགས་ ཀྱི་བསྒྲུབ་བྱ་ གང་ཞིག་
རྟགས་སྦྱོར་ཡིན་པའི་ཕྱིར། ཁྱབ་པ་ཁས། གཞན་ཡང་། དེ་ཆོས་ཅན།།
གསལ་བ་དེར་ཐལ། སྒྲ་མི་རྟག་པ་ཤུགས་ ཀྱི་བསྒྲུབ་བྱར་བྱེད་པའི་
རྟགས་ སྦྱོར་ ཡིན་ པའི་ ཕྱིར། ཁྱབ་པ་ ཁས། མ་གྲུབ་ན་དེར་ཐལ། དེ་
ཤུགས་ཀྱི་བསྒྲུབ་བྱར་བྱེད་པ་གང་ཞིག །རྟགས་སྦྱོར་ཡིན་པའི་ཕྱིར།
དང་པོ་གྲུབ་ཏེ། སྒྲ་མི་རྟག་པ་དེའི་ཤུགས་ཀྱི་བསྒྲུབ་བྱ་ཡིན་པའི་ཕྱིར།།
འདོད་མི་ནུས་ཏེ། དེའི་ཤུགས་ ཀྱི་རྟགས་སྦྱོར་ཞེས་པའི་ཐ་སྙད་ མི་
འཐད་པའི་ཕྱིར་ཏེ། དེ་འདྲའི་ཐ་སྙད་མཁས་པ་དག་ལ་མ་གྲགས་པའི་
ཤA



ཕྱིར་རོ། །ཁ་ཅིག་ན་རེ། རང་ཉིད་ཀྱི་དངོས་ཀྱི་བསྒྲུབ་བྱ་ཡང་དག་ཡོད་
ན། རང་ཉིད་ཀྱི་ཤུགས་ཀྱི་བསྒྲུབ་བྱ་ཡང་དག་ཡོད་པའི་ཁྱབ་ཟེར་བ་དེ་
ལ། ཁ་ཅིག་ན་རེ། རྟགས་ཡང་དག་ཆོས་ཅན། དེར་ཐལ། དེའི་ ཕྱིར།
ཁྱབ་པ་ཁས། རྟགས་སླ། འདོད་མི་ནུས་ཏེ། རྟགས་ཡང་དག་གི་བསྒྲུབ་
བྱ་ཡང་དག་ཡིན་ན། རྟགས་ཡང་དག་གི་དངོས་ཀྱི་བསྒྲུབ་བྱ་ཡང་དག་
ཡིན་ དགོས་ པའི་ ཕྱིར། ཟེར་ རོ། ཁ་ཅིག་ན་ རེ། རང་ ཉིད་ རྟགས་ སུ་
བཀོད་པའི་རྟགས་ཀྱི་དངོས་ཀྱི་བསྒྲུབ་བྱ་ཡང་དག་ཡོད་ན། རང་ཉིད་
རྟགས་སུ་བཀོད་པའི་རྟགས་ཀྱི་ཤུགས་ཀྱི་བསྒྲུབ་བྱ་ཡང་དག་ཡོད་པའི་
ཁྱབ་ཟེར་བ་དེ་ལ་ཁ་ཅིག་ན་རེ། བྱས་པ་ཆོས་ཅན། དེར་ཐལ། དེའི་
ཕྱིར། ཁྱབ་པ་ཁས། རྟགས་སླ། འདོད་མི་ནུས་ཏེ། སྒྲ་མི་རྟག་པ་དེ་ཡང་
དེ་མིན། སྒྲ་རྟག་པ་མ་ཡིན་པ་དེ་ཡང་དེ་མིན་པའི་ཕྱིར། སྔ་མ་ན་རེ། མ་
ཁྱབ་ཟེར་རོ། །དང་པོ་གྲུབ་སྟེ། སྒྲ་མི་རྟག་པ་དེའི་དངོས་ཀྱི་བསྒྲུབ་བྱ་
ཡང་ དག་ཡིན་པའི་ཕྱིར་ཏེ། དེ་ བྱས་ པ་རྟགས་སུ་བཀོད་ པའི་ བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱ་ཡང་དག་ཡིན་
པའི་ ཕྱིར། གཉིས་པ་གྲུབ་ཏེ། སྒྲ་རྟག་པ་མ་ཡིན་པ། དེའི་དངོས་ ཀྱི་
བསྒྲུབ་བྱ་ཡང་དག་ཡིན་པའི་ཕྱིར་ཏེ། དེ་བྱས་པ་རྟགས་སུ་བཀོད་པའི་
བྱས་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་དངོས་ཀྱི་བསྒྲུབ་བྱ་
ཡང་དག་ཡིན་པའི་ཕྱིར། ཟེར་ན། དེ་ལ་ཁོ་ན་རེ། མ་ཁྱབ་མཚམས་ལ་
ཁྱབ་པ་མེད་དེ། སྒྲ་ཆོས་ཅན། མི་རྟག་ཏེ། བྱས་པའི་ཕྱིར་ཞེས་བཀོད་



པའི་ཚེ་ན་སྒྲ་རྟག་པ་ ( ༢༡ན）མ་ཡིན་པ་དེ་བྱས་པ་རྟགས་སུ་བཀོད་
པའི་རྟགས་ཀྱི་ཤུགས་ཀྱི་བསྒྲུབ་བྱ་ཡང་དག་ཡིན་པའི་ཕྱིར། ཟེར་རོ།
།ཁ་ཅིགན་རེ། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་མ་
ཡིན་ཏེ། དེ་དེ་སྒྲུབ་ཀྱི་རྟགས་སུ་མ་བཀོད་པའི་ཕྱིར། མ་གྲུབ་ན། རི་
བོང་ རྭ་ དེ་ སྒྲུབ་ ཀྱི་ རྟགས་ སུ་ བཀོད་ པར་ ཐལ། མ་ གྲུབ་ པའི་ ཕྱིར།
འདོད་ན། སྒྲ་རི་བོང་རྭ་ཡིན་པ་དེ་སྒྲུབ་ཀྱི་ཤེས་བྱེད་སྐབས་ཀྱི་དབང་དུ་
བྱས་པའི་ ཕྱི་རྒོལ་ གྱིས་མ་གྲུབ་པ་ཡིན་པར་ཐལ། འདོད་པའི་ཕྱིར།
འདོད་ན། དེ་རིགས་པ་ཅན་པས་བསྒྲུབ་བྱར་བསྟན་པར་བྱ་བ་བསྒྲུབ་
བྱ་ཡང་དག་གི་མཚན་ཉིད་དུ་ཁས་བླངས་པ་ལ། གནོད་བྱེད་དུ་འཇུག་
པར་ཐལ། འདོད་པའི་ཕྱིར། འདོད་ན། གཞན་དུ་རི་བོང་རྭ་ལ་སོགས།
མ་གྲུབ་ཀུན་ཀྱང་བསྒྲུབ་བྱར་འགྱུར། ཞེས་པའི་བསྟན་དོན་མ་གྲུབ་
པར་ཐལ། འདོད་པའི་ཕྱིར་ཟེར་རོ། །དེ་ལ་ཁ་ཅིག་ན་རེ། རི་བོང་རྭ་དེ་
དེ་སྒྲུབ་གྱི་རྟགས་སུ་བཀོད་པའི་ཚེ་ན་རི་བོང་རྭ་དེ་སྒྲུབ་ཀྱི་རྟགས་སུ་
བཀོད་པར་ཐལ། བྱས་པ་དེ་སྒྲུབ་ཀྱི་རྟགས་སུ་བཀོད་པའི་ཚེ་ན་བྱས་པ་
དེ་སྒྲུབ་ཀྱི་རྟགས་སུ་བཀོད་པའི་ཕྱིར། རྟགས་ཁས། འདོད་ན། དེའི་ཚེ་
ན་སྒྲ་རི་བོང་རྭ་ཡིན་པ་དེ་དེ་སྒྲུབ་ཀྱི་ཤེས་བྱེད་སྐབས་ཀྱི་དབང་དུ་བྱས་
པའི་ཕྱིར་རྒོལ་གྱིས་མ་གྲུབ་པ་ཡིན་པར་ཐལ། འདོད་པའི་ཕྱིར། འདོད་
ན། དེའི་ཚེ་ན་དེ་རིགས་པ་ཅན་པའི་བསྒྲུབ་བྱ་ཡང་དག་གི་མཚན་ཉིད་
ལ་གནོད་བྱེད་དུ་འཇུག་པར་ཐལ། འདོད་པའི་ཕྱིར། འདོད་ན། གཞན་
76



དུ་རི་བོང་རྭ་ལ་སོགས་ཞེས་སོགས་ཀྱི་བསྟན་དོན་མ་གྲུབ་པར་ཐལ་ལོ་
ཟེར། སྔ་མ་ན་རེ་བྱས་པ་དེ་སྒྲུབ་ཀྱི་རྟགས་ཡང་དག་ཏུ་འགོད་པ་པོའི་
སྔ་རྒོལ་ཡང་དག་གིས་དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་
འགོད་པ་སྐབས་སུ་བབས་པའི་ཕྱི་རྒོལ་ཡང་དག་གི་ངོར་སྒྲ་མི་རྟག་
པར་སྒྲུབ་པ་ལ་བྱས་པ་རྟགས་སུ་བཀོད་པའི་ཚེ་ན་དེ་སྒྲུབ་ཀྱི་རྟགས་
ཡང་དག་ཡིན་ན། དེ་དེ་སྒྲུབ་ཀྱི་རྟགས་ཡང་དག་ཡིན་དགོས་པར་ཐལ།
དེ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། འདོད་ན། དེ་དེ་སྒྲུབ་ཀྱི་
གཏན་ཚིགས་ལྟར་སྣང་དུ་ཐལ། དེའི་རྟགས་ཀྱིས་དེ་སྒྲུབ་ཀྱི་གཏན་
ཚིགས་ལྟར་སྣང་འགོད་པ་པོའི་སྔ་རྒོལ་གྱིས་དེ་འགོད་ཡུལ་གྱི་ཕྱི་རྒོལ་
གྱི་ངོར་དེ་སྒྲུབ་ཀྱི་རྟགས་སུ་བཀོད་པའི་ཚེ་ན། དེ་དེ་སྒྲུབ་ཀྱི་གཏན་
ཚིགས་ལྟར་སྣང་ཡིན་པའི་ཕྱིར། ཁྱབ་པ་ཁས་ཟེར་བ་ལ། ཕྱི་མ་ན་རེ།
བྱས་པ་དེ་སྒྲུབ་ཀྱི་རྟགས་ཡང་དག་ཡིན་པར་ཐལ། སྒྲ་ཆོས་ཅན། མི་
རྟག་སྟེ། བྱས་པའི་ཕྱིར། ཞེས་པའི་རྟགས་སྦྱོར་འདི་དེ་སྒྲུབ་ཀྱི་རྟགས་
ཡང་དག་གི་རྟགས་སྦྱོར་གང་ཞིག བྱས་ན་མི་རྟག་པས་ཁྱབ། ཞེས་
སོགས་ཀྱི་སྒྲུབ་ངག་དེ་སྒྲུབ་ཀྱི་སྒྲུབ་ངག་ཡང་དག་ཡིན་པའི་ཕྱིར། མ་
ཁྱབ་ན་འགལ་ཏེ། བྱས་རྟགས་ཀྱིས་དེ་དེ་སྒྲུབ་ཀྱི་རྟགས་ཡང་དག་ཏུ་
འགོད་པ་པོའི་སྔ་རྒོལ་ཡང་དག་གིས་དེའི་རྟགས་ཀྱིས་དེ་སྒྲུབ་ཀྱི་རྟགས་
འགོད་པ་སྐབས་སུ་བབས་པའི་ཕྱི་རྒོལ་ཡང་དག་གི་ངོར་སྒྲ་ཆོས་ཅན།།
མི་རྟག་ཏེ། བྱས་པའི་ཕྱིར་ཞེས་བཀོད་པའི་ཚེ་ན་དེ་འདྲའི་རྟགས་སྦྱོར་



དེ་དེ་སྒྲུབ་ཀྱི་རྟགས་ཡང་དག་གི་རྟགས་སྦྱོར་ཡིན་ན། དེ་འདྲའི་རྟགས་
སྦྱོར་དེ་དེ་སྒྲུབ་ཀྱི་རྟགས་ཡང་དག་གི་རྟགས་སྦྱོར་ཡིན་དགོས་པར་ཐལ།
དེ་འདྲའི་རྟགས་སྦྱོར་དེ་དེ་ཡིན་པའི་ཕྱིར། རྟགས་ཁས། འདོད་ན། དེ་
འདྲའི་རྟགས་སྦྱོར་དེ་སྒྲུབ་ཀྱི་གཏན་ཚིགས་ལྟར་སྣང་གི་ ( ༢༡བ )
རྟགས་སྦྱོར་ཡིན་པར་ཐལ། དེའི་རྟགས་ཀྱིས་དེ་སྒྲུབ་ཀྱི་གཏན་ཚིགས་
ལྟར་སྣང་འགོད་པ་པོའི་སྔ་རྒོལ་གྱིས་དེ་འགོད་ཡུལ་གྱི་ཕྱི་རྒོལ་གྱི་ངོར་
དེ་འདྲའི་རྟགས་སྦྱོར་བཀོད་པའི་ཚེ་ན་དེ་འདྲའི་རྟགས་སྦྱོར་དེ་དེ་སྒྲུབ་
ཀྱི་གཏན་ཚིགས་ལྟར་སྣང་གི་རྟགས་སྦྱོར་ཡིན་པའི་ཕྱིར། ཁྱབ་པ་ཁས།
ཁ་ཅིག་ན་རེ། སྒྲ་ཆོས་ཅན། མི་རྟག་སྟེ། བྱས་པའི་ ཕྱིར་ཞེས་བཀོད་
པའི་ཚེ་ན། སྒྲ་ཆོས་ཅན། རྟག་སྟེ། བྱས་པའི་ཕྱིར་ཞེས་པའི་རྟགས་སྦྱོར་
མ་བཀོད་པ་བཞིན་དུ་ཕྱི་མ་དེ་ཡང་སྔ་མ་བཀོད་པའི་ཚེ་ན་མེད་པར་
ཁས་ལེན་རིགས་སོ། ཟེར་ན། རྟགས་སྦྱོར་སྔ་མ་དེ་བཀོད་པའི་ཚེ་ན་
སངས་རྒྱས་འཕགས་པ་ཆོས་ཅན། རྟགས་སྦྱོར་ཕྱི་མ་དེ་ཁྱོད་ཀྱི་གཞལ་
བྱ་ཡིན་པར་ཐལ། ཁྱོད་སངས་རྒྱས་འཕགས་པ་ཡིན་པའི་ཕྱིར། འདོད་
ན་སོང་། ཕྱི་མ་དེ་ཆོས་ཅན། སྔ་མ་དེ་བཀོད་པའི་ཚེ་ན་ཚད་མའི་གཞལ་
བྱ་ཡིན་པར་ཐལ། འདོད་པ་དེའི་ཕྱིར། འདོད་ན་སོང་། དེའི་ཚེ་ན་ཚད་
མས་དམིགས་པར་ཐལ། འདོད་པའི་ཕྱིར། འདོད་ན་སོང་། དེའི་ཚེ་ན་
ཚད་མས་དམིགས་པ་དེའི་ཚེ་ན་ཡོད་པའི་མཚན་ཉིད་དུ་ཐལ། སྒྲ་ཆོས་
ཅན། ཡོད་དེ། ཚད་མས་དམིགས་པའི་ ཕྱིར། ཞེས་བཀོད་པའི་ཚེ་ན་
78



ཚད་མས་དམིགས་པ་དེ་ལྟར་བཀོད་པའི་ཚེ་ན་ཡོད་པའི་མཚན་ཉིད་
ཡིན་པའི་ཕྱིར། མ་ཁྱབ་ན་འགལ། འདོད་ན་སོང་། ཕྱི་མ་དེ་ཆོས་ཅན།།
དེའི་ ཚེ་ན་ཡོད་ པར་ ཐལ། དེའི་ ཚེ་ན་ཚད་མས་དམིགས་པའི་ཕྱིར།
འཁོར་གསུམ། མ་ཁྱབ་ན་འགལ་ཚུལ་ནི། སྒྲ་ཆོས་ཅན། རྟག་སྟེ། བྱས་
པའི་ཕྱིར་ཞེས་པའི་རྟགས་སྦྱོར་ཆོས་ཅན། སྒྲ་ཆོས་ཅན། ཡོད་དེ། ཞེས་
སོགས་ཀྱི་ཚེ་ན་ཚད་མས་དམིགས་པར་ཐལ། རྟགས་སྦྱོར་སྔ་མ་བཀོད་
པའི་ཚེ་ན་ཚད་མས་དམིགས་པ་གང་ཞིག ཆོས་ཅན་དེ་དང་གཅིག་
ཡིན་པའི་ཕྱིར། འདོད་ན་སོང་། དེ་ཆོས་ཅན། སྔ་མ་དེའི་ཚེ་ན་ཡོད་པར་
ཐལ། ཆོས་ཅན་དེ་ དང༌ གཅིག་ གང་ ཞིག སྒྲ་ཆོས་ཅན། ཡོད་དེ།།
ཞེས་སོགས་ཀྱི་ཚེ་ན་ཡོད་པའི་ཕྱིར། མ་གྲུབ་ན། དེར་ཐལ། དེའི་ཚེ་ན་
ཚད་ མས་ དམིགས་ པའི་ ཕྱིར། འཁོར་ གསུམ། གཞན་ ཡང་། སྒྲ་ ཆོས་
ཅན། གཞལ་ བྱ་ཡིན་ཏེ། ཚད་མས་རྟོགས་པར་བྱ་བ་ཡིན་པའི་ཕྱིར།
ཞེས་བཀོད་པའི་ཚེ་ན་ཚད་མས་རྟོགས་པར་བྱ་བ་དེའི་ཚེ་ན་གཞལ་བྱའི་
མཚན་ཉིད་དུ་ཐལ། ཚད་མས་རྟོགས་པར་བྱ་བ་གཞལ་བྱའི་མཚན་ཉིད་
ཡིན་པའི་ཕྱིར། འདོད་ན། སྒྲ་ཆོས་ཅན། རྟག་སྟེ། བྱས་པའི་ཕྱིར། ཞེས་
པའི་རྟགས་སྦྱོར་ཆོས་ཅན། སྔ་མའི་ཚེ་ན་ཡོད་པར་ཐལ། དེའི་ཚེ་ན་
གཞལ་བྱ་ཡིན་པའི་ཕྱིར་ཏེ། ཆོས་ཅན་དེ་དང་གཅིག་གང་ཞིག སྒྲ་
ཆོས་ཅན། གཞལ་བྱ་ཡིན་ཏེ། ཞེས་སོགས་ཀྱི་ཚེ་ན་གཞལ་བྱ་ཡིན་པའི་
ཕྱིར་ཏེ། དེའི་ཚེ་ན་ཚད་མས་རྟོགས་པར་བྱ་བ་ཡིན་པའི་ཕྱིར། རྟགས་



གོང་ དུ་ བསྐོར། གཞན་ ཡང་། རྟག་ པ་ ཆོས་ ཅན། བྱས་ པས་ སྟོང་ སྟེ།
དོན་བྱེད་ནུས་པས་སྟོང་པའི་ཕྱིར། ཞེས་བཀོད་པའི་ཚེ་ན། དོན་བྱེད་
ནུས་སྟོང་རྟག་པ་བྱས་སྟོང་དུ་སྒྲུབ་པའི་རྟགས་ཡང་དག་ཡིན་པར་ཐལ།
དོན་བྱེད་ (༢༢ན ) ནུས་སྟོང་དེ་སྒྲུབ་ཀྱི་རྟགས་ཡང་དག་ཡིན་པའི་
ཕྱིར། འདོད་ན་སོང་། སྒྲ་ཆོས་ཅན། རྟག་སྟེ། བྱས་པའི་ཕྱིར་ཞེས་པའི་
རྟགས་སྦྱོར་ཆོས་ཅན། སྒྲ་ཆོས་ཅན། མི་རྟག་སྟེ། ཞེས་སོགས་ཀྱི་ཚེ་ན་
ཡོད་པར་ ཐལ། ཆོས་ཅན་དེ་དང་གཅིག་གང་ཞིག རྟག་པ་ཆོས་
ཅན། བྱས་པས་སྟོང་སྟེ། ཞེས་སོགས་ཀྱི་ཚེ་ན་ཡོད་པའི་ཕྱིར་ཏེ། དེའི་
ཚེ་ན་དོན་བྱེད་ནུས་པ་ཡིན་པའི་ཕྱིར་ཏེ། དེའི་ཚེ་ན་དོན་བྱེད་ནུས་སྟོང་
མ་ཡིན་པའི་ཕྱིར། མ་གྲུབ་ན། དེ་འདྲའི་རྟགས་སྦྱོར་ཆོས་ཅན། རྟགས་
སྦྱོར་མ་ཡིན་པར་ཐལ། བྱས་པ་མ་ཡིན་པའི་ཕྱིར་ཏེ། བྱས་པས་སྟོང་
པའི་ཕྱིར་ཏེ། རྟག་པ་ཆོས་ཅན། བྱས་པས་སྟོང་སྟེ། ཞེས་སོགས་ཀྱི་ཚེ་
ན་དོན་བྱེད་ནུས་པས་སྟོང་པའི་ཕྱིར། འཁོར་གསུམ། །
རང་ལུགས་བཞག་པ།
༈ གཉིས་ པ་ རང༌ ལུགས་ བཞག་ པ་ ལ། སྦྱོར་ བ་ དང༌།
མཐའ་དཔྱད་པ་གཉིས། དང་ པོ་ནི། ཚུལ་ གསུམ་ ཡིན་ པ་ ཆོས་ཅན།
རྟགས་ཡང་དག་གི་མཚན་ཉིད་ཡིན་ཏེ། དེའི་འཇོག་བྱེད་ཡིན་པའི་ཕྱིར།
གཉིས་པ་ལ། རྟགས་ཡང་དག་གི་ཚུལ་ལ་ལོག་རྟོག་སེལ་ཚུལ་སྤྱིར་
བསྟན་པ་དང་། རྟགས་ཡང་དག་གི་རྣམ་བཞག་དངོས་བཤད་པ་གཉིས།



དང་པོ་ནི། མུ་སྟེགས་ཀྱི་སྟོན་པ་གནོད་ཀྱི་རྗེ་ན་རེ། གཞན་དུ་མི་འཐད་
པ་ཞེས་པའི་ཚུལ་གཅིག རྟགས་ཡང་དག་གི་མཚན་ཉིད་ཡིན་ཟེར་
ན། གཞན་དུ་མི་འཐད་པ་ཞེས་པ་དེ་གང་ལ་བྱེད། ཤེས་འདོད་ཆོས་
ཅན་ ལས་ གཞན་དུ་ མི་ འཐད་ པ་ བྱེད་ དམ། བསྒྲུབ་ བྱའི་ ཆོས་ ལས་
གཞན་དུ་མི་འཐད་པ་ལ་བྱེད། དང་པོ་ལྟར་ན། དེ་ལས་རྫས་གཞན་དུ་
མི་འཐད་པ་ལ་བྱེད་དམ། དེ་ལས་ལྡོག་པ་གཞན་དུ་མི་འཐད་པ་ལ་
བྱེད། དང་པོ་ལྟར་ན་དུ་བ་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་
པའི་རྟགས་ཡང་དག་མ་ཡིན་པར་ཐལ། དུ་ལྡན་ལ་དང་རྫས་གཞན་དུ་
མི་འཐད་པ་མ་ཡིན་པའི་ཕྱིར་ཏེ། དེ་དང་རྫས་གཞན་ཡིན་པའི་ཕྱིར།
གཉིས་པ་ལྟར་ན། རྟགས་ཡང་དག་ཡིན་ན་གཞི་རྟགས་ཐ་དད་མེད་ན་
ས་མ་གྲུབ་པའི་གཏན་ཚིགས་ཡིན་དགོས་པར་ཐལ། དེ་ཡིན་ན། རང་
གི་ཤེས་འདོད་ཆོས་ཅན་དུ་བཟུང་ལེའོ་དེ་དང་ལྡོག་པ་གཞན་དུ་མི་
འཐད་པས་ཁྱབ་པའི་ ཕྱིར། ཕྱི་མ་ལྟར་ན་དེ་ལས་རྫས་གཞན་དུ་མི་
འཐད་པ་ལ་བྱེད་དམ། དེ་ལས་ལྡོག་པ་གཞན་དུ་མི་འཐད་པ་ལ་བྱེད།
དང་པོ་ལྟར་ན། མིག་ཤེས་ཀྱི་གཟུང་བྱ་ཆོས་ཅན། སྒྲ་མི་རྟག་པར་སྒྲུབ་
པའི་རྟགས་ཡང་དག་ཡིན་པར་ཐལ། མི་རྟག་པ་དང་རྫས་གཞན་དུ་མི་
འཐད་པའི་ཕྱིར། གཉིས་པ་ལྟར་ན། རྟགས་ཡང་དག་ཡིན་ན། རྟགས་
ཆོས་ཐ་དད་མེད་ནས་མ་གྲུབ་པའི་གཏན་ཚིགས་ཡིན་དགོས་པར་ཐལ།
དེ་ཡིན་ན། རང་གི་བསྒྲུབ་བྱའི་ཆོས་ སུ་བཟུང་ལེའོ་དེ་དང་ལྡོག་པ་
ཚེ,



གཞན་དུ་མི་འཐད་པས་ཁྱབ་པའི་ཕྱིར་རོ། །མུ་སྟེགས་ཁ་ཅིག་ན་རེ།
ཕྱོགས་ཆོས་དང༌། རྗེས་འགྲོ་མེད་པའི་ལྡོག་པའམ་ལྡོག་པ་མེད་པའི་
རྗེས་འགྲོ་སྟེ། ཚུལ་( ༢༢བ ）གཉིས་རྟགས་ཡང་དག་གི་མཚན་ཉིད་
ཡིན་ཟེར་ན། དེ་མི་འཐད་དེ། རྗེས་ཁྱབ་གྲུབ་ན་ལྡོག་ཁྱབ་གྲུབ་དགོས་
ཤིང༌། ལྡོག་ཁྱབ་གྲུབ་ན་རྗེས་ཁྱབ་གྲུབ་དགོས་པས་རྟགས་ཡང་དག་གི་
མཚན་ཉིད་ཚུལ་གསུམ་ལས་མ་འདས་པའི་ཕྱིར། རིག་པ་ཅན་པ་ན་རེ།
ཤེས་འདོད་ཆོས་ཅན་ལ་ཡོད་པ་སྔ་མ་དང་ལྡན་པ། མཐུན་ཕྱོགས་ལ་
ཡོད་པ་ལྷག་མ་དང་ལྡན་པ། མི་མཐུན་ཕྱོགས་ལ་མེད་པ་སྤྱིར་མཐོང་བ་
བསྒྲུབ་བྱ་ལ་མི་གནོད་པའི་འགལ་བ་མེད་པ་སྟེ། ཚུལ་བཞི་རྟགས་ཡང་
དག་གི་མཚན་ཉིད་ཟེར། སློབ་དཔོན་དབང་ཕྱུག་སྡེ་ན་རེ། ཕྱོགས་ཆོས་
དང༌། མཐུན་ ཕྱོགས་ ལ་ མཐོང་ ཙམ་ གྱིས་ རྗེས་ ཁྱབ་ དང་། མི་མཐུན་
ཕྱོགས་ལ་མ་མཐོང་ཙམ་གྱིས་ལྡོག་ཁྱབ་དང་། བསྒྲུབ་བྱ་ལ་མི་གནོད་
པའི་འགལ་བ་མེད་པ་དང་། ལོག་ཕྱོགས་སྒྲུབ་བྱེད་ཀྱི་ཚད་མ་མེད་པའི་
བརྗོད་པར་འདོད་པའི་གྲངས་གཅིག་པ་དང་། ལྔ་པོ་དེ་བློ་ཡུལ་དུ་སོང་
བའི་ཚད་མ་སྟེ། ཚུལ་དྲུག་རྟགས་ཡང་དག་གི་མཚན་ཉིད་ཟེར་ན། དེ་
དག་མི་འཐད་དེ། ཚུལ་གསུམ་གྲུབ་ན། བསྒྲུབ་བྱ་ལ་མི་གནོད་པའི་
འགལ་བ་མེད་པ་སོགས་གྲུབ་དགོས་ཤིང་། ཚུལ་གསུམ་མ་གྲུབ་ན་དེ་
དག་མ་གྲུབ་པར་ འགྱུར་བས་རྟགས་ ཡང་ དག་ གི་མཚན་ཉིད་ ཚུལ་
གསུམ་དུ་ངེས་པའི་ཕྱིར། དེས་ན་སློབ་དཔོན་དབང་ཕྱུག་སྡེས་རྟགས་
82



མཐུན་ ཕྱོགས་ལ་མཐོང་ཙམ་གྱིས་ རྗེས་ཁྱབ་དང་། རྟགས་མི་མཐུན་
ཕྱོགས་ ལ་ མ་མཐོང་ ཙམ་ གྱིས་ ལྡོག་ཁྱབ་གྲུབ་ པར་ བཞེད་དེ། རང་
འགྲེལ་ལས། དེ་ལྟར་ན་སློབ་དཔོན་པ་མ་དམིགས་པ་མེད་པར་སྨྲ་བ་
འགའ་ཞིག །ཀླན་ཀ་བཙལ་བ་ཡིན་ནོ་ཞེས་དང༌། ཤཱཀྱས། སློབ་
དཔོན་པ་སློབ་དཔོན་གྱི་སློབ་མ་སློབ་དཔོན་གྱི་གཞུང་མངོན་པར་མི་
ཤེས་པ་མ་དམིགས་པ་མེད་པར་སྨྲ་བ་འགའ་ཞིག་གིས། དེ་ལྟར་བཤད་
མ་ཐག་པའི་ འཐད་ པ་ དག་ གིས་ཀླན་ཀ་བཙལ་བ་ ཡིན་ནོ། །ཞེས་
གསུངས་པའི་ཕྱིར། །
༈ གཉིས་པ་རྟགས་ཡང་དག་གི་རྣམ་གཞག་དངོས་བཤད་
པ་ལ། མཚན་ཉིད་བཤད་པ་དང་། ཞར་བྱུང་ཕྱོགས་ སྒྲའི་རྣམ་གཞག་
བཤད་པ་གཉིས། དང་པོ་ནི། ཚུལ་གསུམ་ཡིན་པ་རྟགས་ཡང་དག་གི་
མཚན་ཉིད་ཡིན་ཏེ། ཀུན་བཏུས་སུ། རང་དོན་ནི། ཚུལ་གསུམ་རྟགས་
ལས་དོན་མཐོང་ཡིན། ཞེས་རྗེས་དཔག་རང་གི་རྟེན་དུ་གྱུར་པའི་ཚུལ་
གསུམ་པ་ཅན་གྱི་གཏན་ཚིགས་ཡང་དག་བཀོད་པ་ལ་བརྟེན་ནས་སྐྱེ་
བར་བསྟན་ནས་དེའི་རྗེས་སུ་རྗེས་དཔག་བྱ་དང་དེ་མཚུངས་ལ། ཡོད་
དང་མེད་ལ་མེད་པར་ནི། ངེས་པ། ཞེས་ཚུལ་གསུམ་སོ་སོའི་ངོ་བོ་ཙམ་
ཞིག་བསྟན་གྱི། རྟགས་ཡང་དག་གི་མཚན་ཉིད་མ་བསྟན་ལ། འདིར་
རྟགས་ཡང་དག་གི་མཚན་ཉིད་རྩལ་ (༢༣ན ) དུ་སྟོན་ནས་འཆད་པ་
ལ། ཕྱོགས་ཆོས་དེ་ཆས་ཁྱབ་པ་ཡི། གཏན་ཚིགས། ཞེས་གསུངས་པའི་



ཕྱིར། །
ཞར་བྱུང་ཕྱོགས་སྒྲའི་རྣམ་གཞག་བཤད་པ། །
༈ གཉིས་པ། ཞར་བྱུང་ཕྱོགས་སྒྲའི་རྣམ་གཞག་བཤད་པ་
ལ། རང་ འགྲེལ་ ལས། ཕྱོགས་ ནི་ ཆོས་ དང་ ཆོས་ ཅན་ནོ། །གལ་ ཏེ་
དགོས་པ་མེད་པའི་ཕྱིར། ཉེ་བར་གདགས་པར་མི་བྱའོ་ཞེ་ན། མིན་ཏེ། །
ཆོས་ཅན་གྱི་ཆོས་ཐམས་ཅད་ཡིན་པ་དགག་པའི་ཕྱིར་ཏེ། དེའི་ཕྱོགས་
གཅིག་ཡིན་པའི་ཕྱིར་ཏེ། དེའི་ཉེ་བར་གདགས་སུ་རུང་བའི་ཆོས་ཅན་
ཡིན་པར་རྟོགས་པར་བྱ་བའི་ཕྱིར་རོ། །དེ་ལྟར་ཡིན་པ་དང༌། མིག་ཤེས་
ཀྱི་གཟུང་བར་བྱ་བ་ཡིན་པའི་ཕྱིར་ཞེས་བྱ་བ་ལ་སོགས་པ་སྤང་བ་ཡིན་
ནོ། །ཞེས་དང་། རྣམ་བཤད་ལས། གཏན་ཚིགས་ཀྱི་མཚན་ཉིད་འཆད་
པ་ན། རྩོད་གཞི་ལ་ཕྱོགས་ཀྱི་སྒྲས་སྟོན་པ་མི་རིགས་པར་ཐལ། ཁྱད་
པར་གྱི་གཞི་ཕྱོགས་མ་གྲུབ་ན་རྟགས་དེ་ལ་བརྟེན་པའི་ཆོས་སུ་མི་
འཐད་ལ། གྲུབ་ན་སླར་ཡང་རྟགས་བཀོད་པ་དོན་མེད་པའི་ཕྱིར། དེས་
ན་ཆོས་ཅན་རང་མིང་གིས་བརྗོད་པར་རིགས་སོ་ཞེ་ན། འོ་ན་ཆོས་ཅན་
གྱི་སྒྲས་སྟོན་པ་ཡང་མི་རིགས་པར་ཐལ། དེའི་སྒྲ་རྩོད་གཞི་དང་མཐུན་
དཔེ་ ཆོས་ ཅན་ དང༌ མི་ མཐུན་ དཔེ་ གསུམ་ ལ་ འཇུག་ པས། རིམ་ པ་
བཞིན། དཔེ་གཉིས་ཀྱི་ཆོས་སུ་གྱུར་པས་མིག་ཤེས་ཀྱི་གཟུང་བྱས་སྒྲ་
མི་རྟག་པ་དང་རྟག་པར་སྒྲུབ་པ་ལ་ཚུལ་དང་པོ་གྲུབ་པ་མི་ཁེགས་པའི་
ཕྱིར། དེ་མི་ཁེགས་ན་ཚུལ་གསུམ་ལ་ཡང་དག་གིས་ཁྱབ་པ་སྒྲུབ་པའི་



ནུས་པ་མེད་པར་འགྱུར་རོ། །ཞེས་གསུངས། དེ་དག་གི་དོན་འཆད་པ་
ནི། ཁོ་ ན་ རེ། ཕྱོགས་ ཆོས་ དེ་ ཆས་ ཁྱབ་ པ་ ཡི། གཏན་ཚིགས་ཞེས་
རྟགས་ཚུལ་དང་པོ་ལ་ཕྱོགས་ཆོས་ཞེས་བརྗོད་པ་མི་འཐད་པར་ཐལ།
ཕྱོགས་སྐབས་ཀྱི་ཕྱི་རྒོལ་གྱིས་མ་གྲུབ་ན། དེས་རྟགས་ཕྱོགས་ཀྱི་ཆོས་
སུ་གྲུབ་པ་མི་འཐད་ལ། གྲུབ་ན། དེའི་ངོར་ཕྱོགས་སྒྲུབ་བྱེད་ཀྱི་རྟགས་
བཀོད་ པ་ དོན་མེད་ དུ་ འགྱུར་ བའི་ ཕྱིར། ཞེ་ན། སྐྱོན་མེད་དེ། སྤྱིར་
ཕྱོགས་ཞེས་པའི་སྒྲ་དེ་རྩོད་གཞི་ཆོས་ཅན་དང་བསྒྲུབ་བྱའི་ཆོས་དང་།
ཆོས་དང་ཆོས་ཅན་གྱི་ཚོགས་དོན་གསུམ་ཀ་ལ་འཇུག་ཏུ་རུང་བ་ལས་
རྟགས་ཚུལ་དང་པོ་འཆད་པའི་སྐབས་འདིར་དེ་འདྲའི་སྒྲ་དེ་གཞན་
གཉིས་ལ་མི་འཇུག་པར་ཆོས་དང་ཆོས་ཅན་གྱི་ཚོགས་དོན་ཁོ་ན་ལ་
འཇུག་པ་ཡིན་ན་བདེན་ཡང་དེ་ལྟར་མིན་པར་རྩོད་གཞི་ཆོས་ཅན་ལ་
འཇུག་པའི་ཕྱིར། སྤྱིར་དེ་འདྲའི་སྒྲ་དེ་གསུམ་ཀ་ལ་འཇུག་པ་ཡིན་ཏེ།
ཕྱི་མ་ལ་དངོས་སུ་འཇུག་ཅིང་། དང་པོ་གཉིས་ལ་བཏགས་ (༢༣བ་
)ནས་འཇུག་པའི་ཕྱིར་ཏེ། ཚད་མ་མདོར། རྟགས་ཀྱི་བསྒྲུབ་བྱ་ཚོགས་
པ་ཉིད། །ཡིན་ཕྱིར་ཆོས་དང་ཆོས་ཅན་དག་། །གཙོ་བོ་མིན་ཡང་ཕྱོགས་
གཅིག་ ཕྱིར། །བསྒྲུབ་བྱ་ཉིད་དུ་འདོགས་པ་ཡིན། །ཞེས་དང་། རིགས་
གཏེར་ལས། ཕྱོགས་ནི་ཆོས་དང་ཆོས་ཅན་གྱི། །ཚོགས་པ་བརྗོད་ལ་
དངོས་མིང་ཡིན། །དེ་ཡི་ཕྱོགས་རེ་ཟིན་པའི་ཕྱིར། །ཡ་གྱལ་གཉིས་ལ་
བཏགས་ ནས་ འཇུག་ ཞེས་ གསུངས་ པའི་ ཕྱིར། རྟགས་ ཚུལ་ དང་ པོ་



འཆད་པའི་སྐབས་འདིར་ཕྱོགས་ཞེས་པའི་སྒྲ་དེ་ཤེས་འདོད་ཆོས་ཅན་
ལ་འཇུག་པ་ཡིན་ཏེ། འཐད་ལྡན་ཆུང་བ་ལས། དེ་ལ་རྗེས་སུ་དཔག་
པར་བྱ་བ་གང་ཞེ་ན། རྗེས་སུ་དཔག་པར་བྱ་བ་ནི་འདིར་ཞེས་བྱ་བ་
སྨོས་ཏེ། གཏན་ཚིགས་ཀྱི་མཚན་ཉིད་གཏན་ལ་འབེབས་པར་བྱེད་པའི་
ཚེ་འདིར་ནི་ཆོས་ཅན་རྗེས་སུ་དཔག་པར་བྱ་བ་ཡིན་ནོ། །གཞན་དུ་སྒྲུབ་
པར་བྱ་བ་ཁོང་དུ་ཆུད་པར་བྱེད་པའི་ཚེ་ནི། སྤྱིར་རྗེས་སུ་དཔག་པར་བྱ་
བ་ཡིན་ལ་ཁྱབ་པ་ངེས་པར་བྱེད་པའི་ཚེ་ནི། ཆོས་རྗེས་སུ་དཔག་པར་བྱ་
བ་ ཡིན་ པར་ བསྟན་ པའི་ ཕྱིར། འདིར་ ཞེས་ བྱ་ བ་ སྨོས་ སོ། །ཞེས་
གསུངས་པའི་ཕྱིར། ཁོ་ན་རེ། སྒྲ་ལ་སྒྲ་མི་རྟག་པར་སྒྲུབ་པའི་ཕྱོགས་ཀྱི་
མིང་གིས་བཏགས་པ་མི་འཐད་པར་ཐལ། དེ་ལྟར་འདོགས་པའི་རྒྱུ་
མཚན་ཡང་མེད། དེ་ལྟར་བཏགས་པ་ལ་དགོས་པ་ཡང་མེད་པའི་ཕྱིར་
ཞེ་ན། དེ་ལྟར་འདོགས་པའི་རྒྱུ་མཚན་ཡོད་ཏེ། སྒྲ་དེ་དེ་སྒྲུབ་ཀྱི་ཕྱོགས་
མཚན་ཉིད་པ་སྒྲ་དང་མི་རྟག་པའི་ཚོགས་དོན་དེའི་ཕྱོགས་གཅིག་ཡིན་
པའི་ཕྱིར། དེ་ལྟར་བཏགས་པ་ལ་དགོས་པ་ཡོད་ཏེ། དེ་སྒྲུབ་ཀྱི་ཤེས་
འདོད་ཆོས་ཅན་སྐྱོན་མེད་ཡིན་ན། དེ་སྒྲུབ་ཀྱི་ཕྱོགས་སུ་གདགས་རུང་
གི་ཆོས་ཅན་ཡིན་པ་གཅིག་དགོས་སོ་ཞེས་ཤེས་པར་བྱ་བའི་ཆེད་ཡིན་
པའི་ཕྱིར། དེ་ལྟར་ཤེས་པ་ཡང་ཆོས་ཅན། དགོས་པ་ཡོད་ཏེ། དེ་སྒྲུབ་
ཀྱི་ཕྱོགས་ཆོས་ཡིན་ན། དེ་སྒྲུབ་ཀྱི་ཤེས་འདོད་ཆོས་ཅན་དུ་གཟུང་ལེའོ་
སྒྲའི་ཆོས་སུ་གྲུབ་པ་གཅིག་དགོས་སོ་ཞེས་ཤེས་པར་བྱ་བའི་ཆེད་ཡིན་



པའི་ ཕྱིར། དེ་ ལྟར་ ཤེས་ པ་ ཡང་ ཆོས་ཅན། དགོས་པ་ ཡོད་དེ། མིག་
ཤེས་ཀྱི་གཟུང་བྱ་དེ་དེ་སྒྲུབ་ཀྱི་ཕྱོགས་ཆོས་ཡིན་པ་དེ་སྤང་པར་བྱ་བའི་
ཆེད་ཡིན་པའི་ཕྱིར། ཁོ་ན་རེ། རྟགས་ཚུལ་དང་པོ་འཆད་པའི་སྐབས་
སུ། ཤེས་འདོད་ཆོས་ཅན་ལ་ཕྱོགས་ཀྱི་སྒྲས་སྨྱོས་མི་རིགས་པར་ཆོས་
ཅན་རང་མིང་གིས་སྨོས་རིགས་སོ། །ཞེ་ན་མི་འཐད་དེ། ཆོས་ཅན་གྱི་སྒྲ་
དེ་མཐུན་དཔེ་ཆོས་ཅན་དང་མི་མཐུན་དཔེ་ཆོས་ཅན་ལ་ཡང་འཇུག་
པས། མིག་ ཤེས་ ཀྱི་ གཟུང་ བྱ་ ཆོས་ཅན། སྒྲ་མི་རྟག་ པར་ སྒྲུབ་པའི་
ཕྱོགས་ཆོས་ཡིན་པར་ཐལ། དེ་སྒྲུབ་ཀྱི་ཆོས་ཅན་གྱི་ཆོས་ཡིན་པའི་ཕྱིར།
ཁྱབ་པ་ཁས། རྟགས་གྲུབ་སྟེ། དེ་སྒྲུབ་ཀྱི་ ( ༢༤ན)མཐུན་དཔེ་ཆོས་
ཅན་བུམ་པའི་ཆོས་ཡིན་པའི་ཕྱིར། འདོད་ན། དེ་སྒྲུབ་ཀྱི་ཚུལ་གསུམ་དུ་
ཐལ། འདོད་ པ་ གང་ ཞིག དེ་ སྒྲུབ་ ཀྱི་ རྗེས་ ཁྱབ་ ཡིན་ པའི་ ཕྱིར།
འདོད་ན། དེ་སྒྲུབ་ཀྱི་ཚུལ་གསུམ་ཡིན་ན། དེ་སྒྲུབ་ཀྱི་རྟགས་ཡང་དག་
ཡིན་པས་མ་ཁྱབ་པར་ཐལ་ལོ། །གཞན་ཡང་། དེ་ཆོས་ཅན། སྒྲ་རྟག་
པར་སྒྲུབ་པའི་ཕྱོགས་ཆོས་ཡིན་པར་ཐལ། དེ་སྒྲུབ་ཀྱི་ཆོས་ཅན་གྱི་ཆོས་
ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་སྒྲུབ་ཀྱི་མཐུན་དཔེ་
ཆོས་ཅན་གཟུགས་ཀྱི་ཆོས་ཡིན་པའི་ཕྱིར། འདོད་ན། དེ་དེ་སྒྲུབ་ཀྱི་
འགལ་ རྟགས་ ཡིན་ པར་ ཐལ། འདོད་ པ་ གང་ ཞིག །དེའི་ རྟགས་
ཀྱིས་དེ་སྒྲུབ་ཀྱི་རྗེས་ཁྱབ་ཕྱིན་ཅི་ལོག་ཏུ་ངེས་པའི་ཕྱིར་རོ། འདོད་ན།
དེ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་ཐལ་ལོ་ཞེས་པའོ།



།སྒྲུབ་ཆོས་མི་རྟག་པ་ལྟ་བུ་ལ་སྒྲ་མི་རྟག་པར་སྒྲུབ་པའི་ཕྱོགས་ཀྱི་མིང་
གིས་གདོགས་པའི་རྒྱུ་མཚན་ཡོད་དེ། དེ་དེ་སྒྲུབ་ཀྱི་ཕྱོགས་མཚན་ཉིད་
པ་སྒྲ་དང་མི་རྟག་པའི་ཚོགས་དོན་དེའི་ཕྱོགས་གཅིག་ཡིན་པའི་ཕྱིར།
དེ་ལ་དེའི་ མིང་ གིས་ བཏགས་པ་ལ་དགོས་ པ་ ཡོད་དེ། རྟགས་ཚུལ་
གཉིས་པ་འཆད་པའི་སྐབས་སུ། གཏན་ཚིགས་སྒྲུབ་བྱའི་རྗེས་འགྲོ་བ།
ཞེས་མ་སྨོས་པར། གཏན་ཚིགས་ཆོས་ཀྱི་རྗེས་འགྲོ་བ་ཞེས་སྨོས་ན།
བྱས་པ་དེ་སྒྲ་རྟག་པར་སྒྲུབ་པའི་དགག་བྱའི་ཆོས་ལ་རྗེས་སུ་འགྲོ་བས་
དེ་དེ་སྒྲུབ་གྱི་རྗེས་ཁྱབ་ཏུ་འགྱུར་རམ་སྙམ་པའི་དོགས་པ་སྐྱེ་བས་དེ་ལྟ་
བུའི་ དོགས་ པ་ བསལ་ བར་ བྱ་ བའི་ ཆེད་ ཡིན་ པའི་ ཕྱིར་ཏེ། རིགས་
གཏེར་ལས། ཆོས་ལ་བསྒྲུབ་བྱར་མིང་བཏགས་པ། འགལ་བའི་གཏན་
ཚིགས་ཡང་དག་ཏུ། ལོག་པར་རྟོག་པ་སྤངས་པའི་ཕྱིར། སྡེབ་སྦྱོར་ངོར་
བཅས་བཏགས་པ་ཡིན། ཞེས་གསུངས་པའི་ཕྱིར། དེས་ན་སྒྲ་དང་མི་
རྟག་པ་གཉིས་སྒྲ་མི་རྟག་པར་སྒྲུབ་པའི་ཕྱོགས་དངོས་མིན་ཏེ། སྒྲ་མི་
རྟག་པར་སྒྲུབ་ཡུལ་གྱི་ཕྱི་རྒོལ་ཡང་དག་གིས་དེ་གཉིས་རེ་རེ་ནས་ཚད་
མས་གྲུབ་པའི་ཕྱིར་རོ། །
རྩོད་པ་སྤོང་བ།
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། སྒྲ་རྟག་པར་
སྒྲུབ་པའི་རྟགས་ཡང་དག་ཡོད་པར་ཐལ། དེ་སྒྲུབ་ཀྱི་ཚུལ་གསུམ་ཡིན་
པ་ ཡོད་ པའི་ཕྱིར། ཁྱབ་པ་ ཁས། མ་གྲུབ་ན། དེར་ཐལ། དེ་སྒྲུབ་ ཀྱི་
88



ཕྱོགས་ཆོས་ཡིན་པ་ཡོད་པ་གང་ཞིག དེ་སྒྲུབ་ཀྱི་རྗེས་ཁྱབ་ཡིན་པ་
ཡོད་པའི་ ཕྱིར། ཟེར་ན་མ་ཁྱབ། ཁྱབ་པར་ཐལ། དེ་སྒྲུབ་ཀྱི་ཕྱོགས་
ཆོས་ཡོད་པ་གང་ཞིག དེ་སྒྲུབ་ཀྱི་རྗེས་ཁྱབ་ཡོད་ན། དེ་སྒྲུབ་ཀྱི་
ཚུལ་གསུམ་ཡོད་པའི་ཁྱབ་པའི་ཕྱིར། ཟེར་ན་ཡང་མ་ཁྱབ་སྟེ། སྒྲ་རྟག་
པར་སྒྲུབ་པའི་མཐུན་ཕྱོགས་ཡིན་པ་ཡོད་པ་གང་ཞིག དེ་སྒྲུབ་ཀྱི་མི་
མཐུན་ཕྱོགས་ཡིན་པ་ཡོད་ན། དེ་སྒྲུབ་ཀྱི་མི་མཐུན་ཕྱོགས་དང་མཐུན་
ཕྱོགས་གཉིས་ཀ་ཡིན་པ་ཡོད་པས་ཁྱབ་པར་ཐལ། དེ་སྒྲུབ་ཀྱི་མཐུན་
ཕྱོགས་ཡོད་པ་གང་ཞིག དེ་སྒྲུབ་ཀྱི་མི་མཐུན་ཕྱོགས་ཡོད་ན། དེ་
གཉིས་ཀ་ཡོད་པས་ཁྱབ་པའི་ཕྱིར། ཁྱབ་པ་ཁས། རྟགས་སླ། ཁ་ཅིག་
ན་རེ། དེ་སྒྲུབ་ཀྱི་ཚུལ་གསུམ་ཡིན་པ་ཡོད་ན། དེ་སྒྲུབ་ཀྱི་ཚུལ་གསུམ་
ཡོད་པས་མ་ཁྱབ་པར་ཐལ། དེ་ཡིན་པ་དེ་སྒྲུབ་ཀྱི་རྟགས་ཡང་དག་ལ་
( ༢༤བ ) འབྲེལ་ན། དེ་དེ་སྒྲུབ་ཀྱི་རྟགས་ཡང་དག་ལ་འབྲེལ་བས་
མ་ ཁྱབ་པའི་ ཕྱིར། ཟེར་ན་མ་ ཁྱབ། མ་གྲུབ་ན། དེ་དེར་ཐལ། དེའི་
ཕྱིར། རྟགས་ཁས། འདོད་ན། དེ་སྒྲུབ་ཀྱི་རྟགས་ཡང་དག་མེད་ན་ དེ་
སྒྲུབ་ཀྱི་ཚུལ་གསུམ་མེད་པས་ཁྱབ་པར་ཐལ། འདོད་པའི་ཕྱིར། འདོད་
ན། སྒྲ་རྟག་ པར་ སྒྲུབ་ པའི་ ཚུལ་ གསུམ་མེད་པར་ཐལ། དེ་སྒྲུབ་ཀྱི་
རྟགས་ཡང་དག་མེད་པའི་ཕྱིར། ཟེར་ན། དེ་སྒྲུབ་ཀྱི་ཕྱོགས་ཆོས་དང་དེ་
སྒྲུབ་ཀྱི་རྗེས་ཁྱབ་གཉིས་ཀ་ཡིན་པ་ཡོད་ན། དེ་གཉིས་ཀ་ཡོད་པས་མ་
ཁྱབ་པར་ཐལ། དེ་གཉིས་ཀ་ཡིན་པ་དེ་སྒྲུབ་ཀྱི་རྟགས་ཡང་དག་ལ་



འབྲེལ་ན། དེ་གཉིས་ཀ་དེ་ལ་འབྲེལ་བས་མ་ཁྱབ་པའི་ཕྱིར། ཁྱབ་པ་
ཁས། རྟགས་སླ། ཁ་ཅིག་ན་རེ། བྱས་པ་བྱས་པའི་རྟགས་ཀྱིས་སྒྲ་མི་
རྟག་པར་སྒྲུབ་པའི་རྟགས་ཡང་དག་ཡོད་པར་ཐལ། བྱས་པ་བྱས་པའི་
རྟགས་ཀྱིས་དེ་སྒྲུབ་ཀྱི་ཚུལ་གསུམ་ཡིན་པ་ཡོད་པ་གང་ཞིག ཚུལ་
གསུམ་ཡིན་པ་རྟགས་ཡང་དག་གི་མཚན་ཉིད་ཡིན་པའི་ཕྱིར། ཟེར་ན་
མ་ཁྱབ། གསལ་བ་དེར་ཐལ། རྟགས་ དང༌ པོ་ དེ་ གང་ ཞིག ཚུལ་
གསུམ་ཡིན་པ་དང་། རྟགས་ཡང་དག་གཉིས་ཀ་ཡིན་ཁྱབ་མཉམ་ཡིན་
པའི་ ཕྱིར། ཁྱབ་པ་ཁས། འདོད་ན། བྱས་པ་བྱས་པའི་རྟགས་ཀྱིས་དེ་
སྒྲུབ་ཀྱི་རྗེས་ཁྱབ་ཡོད་པར་ཐལ། འདོད་པའི་ཕྱིར། འདོད་ན། རི་བོང་
རྭ་ཆོས་ཅན། མི་རྟག་པ་ཡིན་པར་ཐལ། བྱས་པ་བྱས་པ་ཡིན་པའི་ཕྱིར།
ཁྱབ་པ་ཁས། བྱས་པ་ལ་ཁོ་ན་རེ། བྱས་པ་བྱས་པའི་རྟགས་ཀྱིས་དེ་
སྒྲུབ་ཀྱི་ཚུལ་གསུམ་ཡིན་པ་བྱས་པ་བྱས་པའི་རྟགས་ཀྱིས་དེ་སྒྲུབ་ཀྱི་
རྟགས་ཡང་དག་གི་མཚན་ཉིད་དུ་ཐལ། བྱས་པ་བྱས་པའི་རྟགས་ཀྱིས་
དེ་སྒྲུབ་ཀྱི་རྟགས་ཡང་དག་གང་ཞིག ཚུལ་གསུམ་ཡིན་པ་རྟགས་
ཡང་དག་གི་མཚན་ཉིད་ཡིན་པའི་ཕྱིར། འདོད་ན། དེ་དེའི་རྟགས་ཀྱིས་
དེ་སྒྲུབ་ཀྱི་རྟགས་ཡང་དག་གི་མཚན་ཉིད་ཡོད་པར་ཐལ། འདོད་པའི་
ཕྱིར། འདོད་ན། དེའི་ མཚན་ གཞི་ ཡོད་ པར་ ཐལ། འདོད་ པའི་ ཕྱིར།།
འདོད་ན། ངོས་ བཟུང་ ཤིག་ཟེར་ན། མདུན་ གྱི་ གཞི་ འདིར་ དེ་ དེའི་
མཚན་གཞི་ཡིན་བྱས་པ་ལ་ཁོ་ན་རེ། དེ་ཡིན་པ་ཡོད་པར་ཐལ། དེའི་
90



མཚན་གཞི་ཡོད་པའི་ཕྱིར། འདོད་ན། དེ་ཡོད་པར་ཐལ། འདོད་པའི་
ཕྱིར་ཟེར་ན་མ་ཁྱབ། ཁ་ཅིག་ན་རེ། སྒྲ་མི་རྟག་པར་སྒྲུབ་པའི་ཚུལ་
གསུམ་ཡིན་པ་བྱས་པ་དེ་སྒྲུབ་ཀྱི་རྟགས་ཡང་དག་ཏུ་སྒྲུབ་པའི་རྟགས་
ཡང་དག་ཡིན་པར་ཐལ། དེ་སྒྲུབ་ཀྱི་ཚུལ་གསུམ་ཡིན་པ་དེ་སྒྲུབ་ཀྱི་
རྟགས་ཡང་དག་གི་མཚན་ཉིད་གང་ཞིག བྱས་པ་དེའི་མཚན་གཞི་
ཡིན་ པའི་ ཕྱིར། ཁ་ཅིག་ན་རེ། མ་ ཁྱབ་ཟེར། འདོད་ན། དེའི་རྟགས་
ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབས་པའི་གང་
ཟག་དེ་ཁོ་ཁོ་རང་དུ་ཐལ། འདོད་པའི་ཕྱིར། འདོད་ན། དེ་འདྲའི་གང་
ཟག་ཆོས་ཅན། སྒྲ་མི་རྟག་པར་ཚད་མས་མ་ངེས་པའི་གང་ཟག་ཡིན་
པར་ཐལ། བྱས་པ་དེ་ ཁྱོད་ཀྱི་ངོར་དེ་ སྒྲུབ་ཀྱི་ཕྱོགས་ཆོས་ གང་ཞིག་
གང་ཟག་ཡིན་པའི་ཕྱིར། དང་པོ་དེར་ཐལ། དེ་ཁྱོད་ཀྱི་ངོར་དེ་སྒྲུབ་ཀྱི་
ཚུལ་གསུམ་ཡིན་པའི་ཕྱིར་ཏེ། ཆོས་ཅན་དེའི་ཕྱིར། གོང་དུ་འདོད་མི་
ནུས་ཏེ། སྒྲ་མི་རྟག་པར་སྒྲུབ་པའི་རྟགས་ཡང་དག་ཚད་མས་ངེས་པའི་
གང་ཟག་ཡིན་པའི་ཕྱིར་ཏེ། སྒྲ་མི་རྟག་པར་སྒྲུབ་པའི་ཚུལ་གསུམ་དེ་
སྒྲུབ་ཀྱི་རྟགས་ཡང་དག་ལ་འབྲེལ་པར་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། དེ་སྒྲུབ་ཀྱི་ཚུལ་གསུམ་ཡིན་པའི་རྟགས་ཀྱི་ ( ༢༥ན
བྱས་པ་དེ་སྒྲུབ་ཀྱི་རྟགས་ཡང་དག་ཏུ་སྒྲུབ་པའི་ཚུལ་གསུམ་ཚད་མས་
ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་ཕྱིར། ཟེར་ན། དེ་
ལ་ཕྱི་མ་ན་རེ། གང་ཟག་གི་བདག་ཚད་མས་མ་དམིགས་པའི་རྟགས་



ཀྱིས་ཕུང་པོ་གང་ཟག་གི་བདག་མེད་དུ་སྒྲུབ་པའི་རྟགས་ཡང་དག་
འགོད་ པ་ སྐབས་ སུ་བབས་པའི་ གང་ ཟག་ ཆོས་ ཅན། གང་ ཟག་ གི་
བདག་མེད་ཚད་མས་ངེས་པའི་གང་ཟག་ཡིན་པར་ཐལ། གང་ཟག་གི་
བདག་ཚད་མས་མ་དམིགས་པ་གང་ཟག་གི་བདག་མེད་ལ་འབྲེལ་བར་
ཚད་མས་ངེས་པའི་གང་ཟག་ཡིན་པའི་ཕྱིར་ཏེ། གང་ཟག་གི་བདག་
ཚད་མས་མ་དམིགས་པའི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་
ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་ ཕྱིར། རྩ་བར་
འདོད་ན། དེ་ཆོས་ཅན། ཕུང་པོ་གང་ཟག་གི་བདག་མེད་དུ་ཚད་མས་
ངེས་པའི་ གང་ ཟག་ཡིན་པར་ཐལ། འདོད་ པའི་ ཕྱིར། ཁྱབ་སྟེ། གང་
ཟག་གི་བདག་འཛིན་སྤངས་པའི་གང་ཟག་ཡིན་ན། ཕུང་པོ་གང་ཟག་
གི་བདག་ཏུ་འཛིན་པའི་རྟོག་པ་སྤངས་པའི་གང་ཟག་ཡིན་དགོས་པའི་
ཕྱིར། སྔ་མ་ན་རེ་མ་ཁྱབ་ཟེར། ཕྱི་མ་ན་རེ། དེ་འདྲའི་གང་ཟག་ཆོས་
ཅན། གང་ཟག་གི་བདག་ཡོད་པས་སྟོང་པར་ཚད་མས་ངེས་པའི་གང་
ཟག་ཡིན་པར་ཐལ། གང་ཟག་གི་བདག་མེད་ཚད་མས་ངེས་པའི་གང་
ཟག་ཡིན་པའི་ཕྱིར། འདོད་ན། དེ་ཕུང་པོའི་སྟེང་དུ་ཡོད་པས་སྟོང་པར་
ཚད་མས་ངེས་པའི་གང་ཟག་ཡིན་པར་ཐལ། འདོད་པའི་ཕྱིར། སྔ་མ་ན་
རེ་མ་ཁྱབ་ཟེར། འདོད་ན། དེའི་སྟེང་དུ་དེ་དེས་སྟོང་པར་ཚད་མས་ངེས་
པའི་གང་ཟག་ཡིན་པར་ཐལ། འདོད་པའི་ཕྱིར། འདོད་ན། དེའི་སྟེང་དུ་
གང་ཟག་གི་བདག་མེད་ཚད་མས་ངེས་པའི་གང་ཟག་ཡིན་པར་ཐལ།



འདོད་པའི་ཕྱིར། འདོད་ན། དེ་གང་ཟག་གི་བདག་མེད་དུ་ཚད་མས་
ངེས་པའི་གང་ཟག་ཡིན་པར་ཐལ། འདོད་པའི་ཕྱིར་ཟེར་རོ། །ཁ་ཅིག་
ན་རེ། དེ་སྒྲུབ་ཀྱི་ཕྱོགས་ཆོས་ཚད་མས་ངེས་པའི་གང་ཟག་གང་ཞིག་
དེ་སྒྲུབ་ཀྱི་རྗེས་ཁྱབ་ཚད་མས་ངེས་པའི་གང་ཟག་ཡིན་ན། དེ་སྒྲུབ་ཀྱི་
ཚུལ་གསུམ་ཚད་མས་ངེས་པའི་གང་ཟག་ཡིན་པས་ཁྱབ་པར་ཐལ། དེ་
སྒྲུབ་ཀྱི་ཕྱོགས་ཆོས་ཚད་མས་ངེས་པ་གང་ཞིག . དེ་སྒྲུབ་ཀྱི་རྗེས་
ཁྱབ་ཚད་མས་ངེས་ན། དེ་སྒྲུབ་ཀྱི་ཚུལ་གསུམ་ཚད་མས་ངེས་པས་ཁྱབ་
པའི་ཕྱིར་ཟེར་ན་མ་ཁྱབ་སྟེ། སྒྲ་མི་རྟག་པར་སྒྲུབ་པའི་ཕྱོགས་ཆོས་ཚད་
མས་ངེས་པའི་གང་ཟག་གང་ཞིག ཞེས་སོགས། དེར་ཐལ། དེའི་
ཕྱིར། ཁྱབ་པ་ཁས། རྟགས་དེར་ཐལ། དེ་སྒྲུབ་ཀྱི་ཕྱོགས་ཆོས་ཡོད་པ་
གང་ཞིག དེ་ སྒྲུབ་ ཀྱི་ རྗེས་ཁྱབ་ཡོད་ན། དེ་སྒྲུབ་ཀྱི་ཚུལ་གསུམ་
ཡོད་པས་ཁྱབ་པའི་ཕྱིར། འདོད་ན། སྒྲ་བྱས་པར་ཚད་མས་ངེས་པའི་
གང་ཟག་ཡིན་ན། བྱས་ན་མི་རྟག་པས་ཁྱབ་པ་ཚད་མས་ངེས་པའི་གང་
ཟག་ཡིན་དགོས་པར་ཐལ། བྱས་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་
ཚད་མས་ངེས་པའི་གང་ཟག་ཡིན་ན། དེའི་རྟགས་ཀྱིས་དེ་སྒྲུབ་ཀྱི་རྗེས་
ཁྱབ་ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་སྒྲུབ་ཀྱི་
ཕྱོགས་ཆོས་ཚད་མས་ངེས་པའི་གང་ཟག་ཡིན་ན། དེ་སྒྲུབ་ཀྱི་རྗེས་ཁྱབ་
ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་ཡིན་ན། དེ་
སྒྲུབ་ཀྱི་ཚུལ་གསུམ་ཚད་མས་ངེས་པའི་གང་ཟག་ཡིན་དགོས་པའི་ཕྱིར་



ཏེ། (༢༥བ )དེ་སྒྲུབ་ཀྱི་ཚུལ་གསུམ་གང་རུང་གཅིག་ཚད་མས་ངེས་
པའི་གང་ཟག་ཡིན་ན། དེ་སྒྲུབ་ཀྱི་ཚུལ་གསུམ་ཀ་ཚད་མས་ངེས་པའི་
གང་ཟག་ཡིན་དགོས་པའི་ཕྱིར་ཏེ། དང་པོ་དེ་ཚད་མས་ངེས་ནས་ཕྱི་མ་
དེ་ཚད་མས་མ་ངེས་པའི་གང་ཟག་མེད་པའི་ཕྱིར། མ་གྲུབ་ན། རིམ་པ་
བཞིན་སོང་། དེ་འདྲའི་གང་ཟག་དེ་ཁོ་ཁོ་ རང་དུ་ཐལ། མ་གྲུབ་པའི་
ཕྱིར། འདོད་ན་སོང་། དེ་ཆོས་ཅན། དེ་སྒྲུབ་ཀྱི་ཚུལ་གསུམ་གང་རུང་
གཅིག་ ཚད་མས་ངེས་པའི་གང་ཟག་མ་ཡིན་པར་ཐལ། དེ་ སྒྲུབ་ ཀྱི་
ཕྱོགས་ཆོས་ཚད་མས་ངེས་པའི་གང་ཟག་མ་ཡིན་པ་གང་ཞིག དེ་
སྒྲུབ་ཀྱི་རྗེས་ཁྱབ་ཚད་མས་ངེས་པའི་གང་ཟག་མ་ཡིན་པའི་ཕྱིར། དང་
པོ་མ་གྲུབ་ན་སོང་། དེ་ཆོས་ཅན། དེ་སྒྲུབ་ཀྱི་རྗེས་ཁྱབ་ཚད་མས་ངེས་
པའི་ གང་ ཟག་ ཡིན་ པར་ ཐལ། མ་ གྲུབ་ པ་ གང་ ཞིག རྒྱུ་མཚན་
མཚུངས་པའི་ཕྱིར། འདོད་ན་སོང་། དེ་ཆོས་ཅན། ཆོས་ཅན་དེ་མ་ཡིན་
པར་ཐལ། དེ་སྒྲུབ་ཀྱི་ཚུལ་གསུམ་ཀ་ཚད་མས་ངེས་པའི་གང་ཟག་ཡིན་
པའི་ཕྱིར་ཏེ། དེ་སྒྲུབ་ཀྱི་ཚུལ་གསུམ་ཚད་མས་ངེས་པའི་གང་ཟག་ཡིན་
པའི་ཕྱིར་ཏེ། དེ་སྒྲུབ་ཀྱི་ཕྱོགས་ཆོས་ཚད་མས་ངེས་པའི་གང་ཟག་གང་
ཞིག དེ་སྒྲུབ་ཀྱི་རྗེས་ཁྱབ་ཚད་མས་ངེས་པའི་གང་ཟག་ཡིན་པའི་
ཕྱིར། འཁོར་གསུམ། དེ་ སྒྲུབ་ ཀྱི་ རྗེས་ ཁྱབ་ཚད་མས་ངེས་པའི་གང་
ཟག་མ་ཡིན་པ་མ་གྲུབ་ན་ཡང་དེས་ཤེས་སོ། །ཁ་ཅིག་ན་རེ། རང་ཉིད་
ཀྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་ངེས་ན། རང་ཉིད་དེ་
94



སྒྲུབ་ཀྱི་རྟགས་ ཡང་ དག་ ཡིན་ པས་ ཁྱབ་ པར་ ཐལ། དམ་བཅའ་དེ་
རྣམས་འཐད་པའི་ཕྱིར། འདོད་ན། བྱས་པ་ཆོས་ཅན། རང་ཉིད་སྒྲ་མི་
རྟག་པ་ལ་གསར་དུ་མི་བསླུ་བའི་ཞེན་རིག་ཚད་མར་སྒྲུབ་པའི་རྟགས་
ཡང་དག་ཡིན་པར་ཐལ། རང་ཉིད་ཀྱི་རྟགས་ཀྱིས་དེ་དེར་སྒྲུབ་པའི་
ཚུལ་གསུམ་ཚད་མས་ངེས་པའི་ཕྱིར། ཁ་ཅིག་ན་རེ། དེ་སྒྲུབ་མ་ལ་ཤོང་
འཚངས་ཡིན་པས་ཁྱབ་པ་དངོས་འགལ་ལ་མི་འགྲོ་བའི་ཕྱིར། རྟགས་
གྲུབ་སྟེ། དེའི་རྟགས་ཀྱིས་དེ་དེར་སྒྲུབ་པའི་ཚུལ་གསུམ་ཡོད་པའི་ཕྱིར་
ཏེ། དེའི་རྟགས་ཀྱིས་དེ་དེར་སྒྲུབ་པའི་རྟགས་ཡང་དག་ཡོད་པའི་ཕྱིར་
ཏེ། གསར་དུ་མི་བསླུ་བའི་རིག་པ་དེ་དེ་ཡིན་པའི་ཕྱིར་ཏེ། གསར་དུ་མི་
བསླུ་བའི་རིག་པ་ཚད་མའི་མཚན་ཉིད་གང་ཞིག དེའི་རྟགས་ཀྱིས་
དེ་ཚད་མའི་མཚན་གཞི་ཡིན་པའི་ཕྱིར། ཁ་ཅིག་མ་ཁྱབ་ཟེར། རྩ་བར་
འདོད་ན། བུམ་པ་ཆོས་ཅན། ཚད་མ་ཡིན་པར་ཐལ། བྱས་པ་ཡིན་པའི་
ཕྱིར། ཁྱབ་པ་ཁས་ཟེར་ན། བྱས་པ་དེ་དེ་སྒྲུབ་ཀྱི་མ་ངེས་པའི་གཏན་
ཚིགས་ཡིན་པར་ཐལ། གཞལ་བྱ་སྒྲ་མི་རྟག་པར་སྒྲུབ་པའི་མ་ངེས་པའི་
གཏན་ཚིགས་ཡིན་པ་ལ་རྒྱུ་མཚན་ཡོད་པའི་ཕྱིར། འདོད་ན་སོང་། བྱས་
པ་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་རྣལ་མར་ངེས་
པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་ངེས་
པའི་ ཕྱིར། རྟགས་ ཁས། འདོད་མི་ནུས་ ཏེ། དེ་ སྒྲུབ་ ཀྱི་མ་ངེས་ པའི་
གཏན་ཚིགས་ཡིན་པའི་ཕྱིར། ཁ་ཅིག་ན་རེ། དེ་སྒྲུབ་ཀྱི་རྟགས་ཡང་



དག་ཡིན་ན་རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་
ངེས་པས་ཁྱབ་པར་ཐལ། དམ་བཅའ་དེ་རྣམས་འཐད་པའི་ཕྱིར། འདོད་
ན། གཞལ་བྱ་ཆོས་ཅན། རང་ཉིད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་
པའི་རྗེས་ཁྱབ་ཡོད་པར་སྒྲུབ་པའི་ཚུལ་གསུམ་ཚད་མས་ངེས་པར་ཐལ།
དེ་ཡོད་པར་སྒྲུབ་པའི་རྟགས་ཡང་དག་ཡིན་པའི་ཕྱིར། ཁ་ཅིག དེ་
སྒྲུབ་མ་ལ་ཤོངས་འཚངས་ཡིན་པས་ཁྱབ་པ་དངོས་འགལ་མ་ཡིན་ཟེར། །
རྟགས་གྲུབ་སྟེ། དེ་ཡོད་པར་སྒྲུབ་པའི་རྟགས་ཡང་དག་ཡོད་པའི་ཕྱིར།
(༢༦ན) འདོད་ན། གཞལ་བྱའི་རྟགས་ཀྱིས་སྒྲ་མི་རྟག་པར་སྒྲུབ་
པའི་རྟགས་ཡང་དག་ཆོས་ཅན། ཁྱོད་ཡོད་པར་ཐལ། ཁྱོད་ཡོད་པར་
སྒྲུབ་པའི་ཚུལ་གསུམ་ཚད་མས་ངེས་པའི་ཕྱིར། ཟེར་བ་ལ་ཁ་ཅིག་ན་རེ།
ཆོས་ཅན་སྐྱོན་ཅན་ཡིན། ཡན་ལག་གཅིག་ལྡན་གྱི་སྒྲུབ་ངག་ཡང་དག་
ཡོད་པར་ཐལ། སྦྱོར་བ་སྐོར་གཅིག་གི་སྒྲུབ་ངག་ཡང་དག་ཡིན་ན།།
རང་གི་བརྗོད་བྱར་གྱུར་པའི་སྦྱོར་བ་བསྐོར་གཅིག་གི་ཚུལ་གསུམ་
བརྗོད་པའི་སྒྲུབ་ངག་ཡང་དག་ཡིན་དགོས་པས་མ་ཁྱབ་པའི་ཕྱིར། མ་
གྲུབ་ན་སོང་། གཞལ་བྱ་ཡིན་ན། ཡོད་པས་ཁྱབ། དཔེར་ན་ནམ་མཁའ་
བཞིན། སྒྲ་མི་རྟག་པར་སྒྲུབ་པའི་ རྗེས་ཁྱབ་ཡང་གཞལ་བྱ་ཡིན་ནོ།
།ཞེས་པའི་སྒྲུབ་ངག་ཡང་དག་ཆོས་ཅན། གཞལ་བྱའི་རྟགས་ཀྱིས་སྒྲ་མི་
རྟག་པར་སྒྲུབ་པའི་རྗེས་ཁྱབ་ཡོད་པར་སྒྲུབ་པ་དང་སྦྱར་ནས། དེར་
ཐལ། དེའི་ ཕྱིར། འདོད་ན་ སོང་། དེ་ཆོས་ཅན། ཁྱོད་ ཀྱི་བརྗོད་ བྱར་
96



གྱུར་པའི་གཞལ་བྱའི་རྟགས་ཀྱིས་དེ་ཡོད་པར་སྒྲུབ་པའི་ཚུལ་གསུམ་
ཡོད་པར་ཐལ། འདོད་པའི་ ཕྱིར། འདོད་ན་སོང་། གཞལ་བྱའི་རྟགས་
ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཆོས་ཅན། ཁྱོད་ཡོད་པར་ཐལ།
ཁྱོད་ ཡོད་པར་སྒྲུབ་པའི་ ཚུལ་གསུམ་ཡོད་པའི་ ཕྱིར། འཁོར་གསུམ།
ཆོས་ཅན་སོང་ཟེར་རོ། །ཁ་ཅིག་ན་རེ། གང་ཟག་གི་བདག་མེད་ཡིན་ན།
སྒྲ་མི་རྟག་པར་སྒྲུབ་པའི་རྟགས་སུ་བཀོད་པས་ཁྱབ་པར་ཐལ། བྱས་པ་
ཆོས་ཅན། གང་ཟག་གི་བདག་མེད་ཡིན་ཏེ། སྒྲ་མི་རྟག་པར་སྒྲུབ་པའི་
རྟགས་སུ་བཀོད་པའི་ཕྱིར། ཞེས་བཀོད་པའི་ཚེ་ན་བྱས་པ་སྒྲ་མི་རྟག་
པར་སྒྲུབ་པའི་རྟགས་སུ་བཀོད་པའི་ཕྱིར་ཏེ། དེའི་ཚེ་ན་དེ་སྒྲུབ་ཀྱི་
རྟགས་སུ་བཀོད་པ་ཡོད་པའི་ཕྱིར། མ་གྲུབ་ན། དེའི་ཚེ་ན་དེ་སྒྲུབ་ཀྱི་
རྟགས་སུ་བཀོད་པ་ཆོས་ཅན། ཁྱོད་ཡོད་པར་ཐལ། ཁྱོད་དེ་སྒྲུབ་ཀྱི་
རྟགས་སུ་བཀོད་པའི་རྟགས་ཀྱིས་བྱས་པ་གང་ཟག་གི་བདག་མེད་དུ་
སྒྲུབ་པའི་རྟགས་སུ་བཀོད་པའི་ཕྱིར། མ་གྲུབ་ན་སོང་། དེར་ཐལ། བྱས་
པ་ཆོས་ཅན། གང་ཟག་གི་བདག་མེད་ཡིན་ཏེ། ཡོད་ པའི་ ཕྱིར་ཞེས་
བཀོད་པའི་ཚེ་ན་ཡོད་པ་དེ་ཡོད་པའི་རྟགས་ཀྱིས་བྱས་པ་དེར་སྒྲུབ་པའི་
རྟགས་སུ་བཀོད་པའི་ཕྱིར། ཟེར་རོ། །གཞན་ཡང་། བྱས་པ་ཆོས་ཅན།།
གང་ཟག་གི་བདག་མེད་ཡིན་ཏེ། ཞེས་སོགས་བཀོད་པའི་ཚེ་ན། བྱས་
པ་དེ་སྒྲུབ་ཀྱི་རྟགས་སུ་བཀོད་པར་ཐལ། དེའི་ཚེ་ན་སྒྲ་ཆོས་ཅན། མི་
རྟག་སྟེ། བྱས་པའི་ཕྱིར་ཞེས་པའི་རྟགས་སྦྱོར་བཀོད་པའི་ཕྱིར་ཏེ། སྒྲ་
97



ཆོས་ཅན། མི་རྟག་ཏེ། བྱས་པའི་ ཕྱིར་ཞེས་བཀོད་པའི་ཚེ་ན་བྱས་པ་
ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་ཏེ། དེ་སྒྲུབ་
ཀྱི་ཚུལ་གསུམ་ཡིན་པའི་ཕྱིར། ཞེས་པའི་རྟགས་སྦྱོར་བཀོད་པའི་ཕྱིར།
མ་གྲུབ་ན། དེའི་ཚེ་ན་དེ་འདྲའི་རྟགས་སྦྱོར་ཆོས་ཅན། ཁྱོད་བཀོད་པར་
ཐལ། ཁྱོད་ཕྱོགས་ཆོས་དེ་ཆས་ ཁྱབ་པ་ཡི། གཏན་ཚིགས་ཞེས་པའི་
གཞུང་གི་དོན་སྦྱོར་དུ་བཀོད་པའི་ཕྱིར་ཟེར། གཞན་ཡང་། དེའི་ཚེ་ན་དེ་
འདྲའི་རྟགས་སྦྱོར་བཀོད་པར་ཐལ། དེའི་ཚེ་ན་དེ་འདྲའི་རྟགས་སྦྱོར་
ཡོད་པའི་ཕྱིར་ཏེ། དེའི་ཚེ་ན་བྱས་པ་ཆོས་ཅན། དེ་སྒྲུབ་ཀྱི་རྟགས་ཡང་
དག་ཡིན་( ༢༦བ )པར་ཐལ། དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར།
ཞེས་པའི་ཐལ་འགྱུར་ཡོད་པའི་ཕྱིར་ཏེ། དེའི་ཚེ་ན་དེ་འདྲའི་ཐལ་འགྱུར་
ལ་འདོད་ལན་ཐེབ་པའི་ཕྱིར། མ་གྲུབ་ན། དེའི་ཚེ་ན་བྱས་པ་ཆོས་ཅན།
དེ་སྒྲུབ་ཀྱི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་ཚུལ་གསུམ་ཡིན་
པའི་ཕྱིར། འདོད་ན། དངོས་འགལ་ཟེར། གཞན་ཡང་། རྟགས་སྦྱོར་སྔ་
མ་དེ་བཀོད་པའི་ཚེ་ན་ཕྱི་མ་དེ་བཀོད་པར་ཐལ། བྱས་པ་མཚན་གཞི།
སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་མཚོན། དེ་སྒྲུབ་ཀྱི་
ཚུལ་ གསུམ་ཡིན་པ་ཞེས་པའི་མཚོན་སྦྱོར་མཚོན་སྦྱོར་རྣམ་དག་ཏུ་
བཀོད་པའི་ཚེ་ན་བྱས་པ་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་ཕྱིར་
ཏེ། དེའི་ཚེ་ན་དེ་དེའི་མཚན་གཞིར་བཀོད་པའི་ཕྱིར་ཏེ། དེའི་ཚེ་ན་དེ་
དེའི་མཚན་གཞི་ཡིན་པའི་ཕྱིར་ཏེ། དེའི་ཚེ་ན་དེ་འདྲའི་མཚོན་སྦྱོར་
98



མཚོན་སྦྱོར་རྣམ་དག་ཡིན་པའི་ཕྱིར། ཟེར་ན་མ་ཁྱབ་སྟེ། སྒྲ་ཆོས་ཅན།
མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན་སྒྲ་ཆོས་ཅན། ཁྱོད་མི་
རྟག་པར་ཚད་མས་མ་གྲུབ་པའི་གང་ཟག་དེ་ཁྱོད་མི་རྟག་པར་ཚད་མས་
མ་གྲུབ་པའི་གང་ཟག་མ་ཡིན་པར་ཐལ། དེས་ཁྱོད་མི་རྟག་པར་ཚད་
མས་གྲུབ་པའི་ཕྱིར། མ་གྲུབ་ན་སོང་། དེ་ལྟར་བཀོད་པའི་ཚེ་ན་སྒྲ་མི་
རྟག་པར་ཚད་མས་མ་གྲུབ་པའི་གང་ཟག་གིས་དེ་ལྟར་བཀོད་པའི་ཚེ་ན།
སྒྲ་ཆོས་ཅན། ཁྱོད་མི་རྟག་པར་ཚད་མས་གྲུབ་པར་ཐལ། ཁྱོད་མི་རྟག་
པ་ཡིན་པའི་ཕྱིར། དང་པོའི་ལན་ནོ། །གཞན་ཡང་། བྱས་པ་ཆོས་ཅན།།
སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་
ཚུལ་གསུམ་ཡིན་པའི་ཕྱིར་ཞེས་པའི་ཐལ་འགྱུར་དེ་རྟག་དངོས་ཡིན་
པར་ཐལ། དེ་རང་གྲུབ་དུས་ཀྱི་སྐད་ཅིག་གཉིས་པར་ཡོད་པའི་ཕྱིར་ཏེ།
དེ་མེད་པའི་དུས་ན་དེ་ཡོད་པའི་ཕྱིར་ཏེ། དེའི་དུས་ན་དེ་ལ་འདོད་ལན།
རྟགས་མ་གྲུབ་ཀྱི་ལན། ཆོས་ཅན་སྐྱོན་ཅན་གྱི་ལན་གསུམ་གང་རུང་
ཐེབས་པའི་ཕྱིར། མ་གྲུབ་ན་སོང་། དེའི་དུས་ན་བྱས་པ་ཆོས་ཅན། དེ་
སྒྲུབ་ཀྱི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་ཚུལ་གསུམ་ཡིན་
པའི་ཕྱིར་ཏེ། ལན་གསུམ་པོ་དེ་གང་རུང་འདེབས་ན་དངོས་འགལ།
གཉིས་པའི་ལན་ནོ། །གཞན་ཡང་། དེ་འདྲའི་མཚོན་སྦྱོར་མཚོན་སྦྱོར་
རྣམ་དག་ཏུ་སོང་བའི་གང་ཟག་དེ་བྱས་པ་དེ་སྒྲུབ་ཀྱི་རྟགས་ཡང་དག་ཏུ་
འགོད་པ་སྐབས་སུ་བབ་པའི་གང་ཟག་མ་ཡིན་པར་ཐལ། ཤེས་བྱ་གཞི་



གྲུབ་པའི་ཕྱིར། འདོད་ན་སོང་། དེ་ཡིན་པར་ཐལ། དེ་འདྲའི་གང་ཟག་
ལ་དེ་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་ཕྱིར་ཏེ། དེ་ལ་དེ་དེའི་
མཚན་གཞིར་བཀོད་པའི་ཕྱིར་ཏེ། དེ་ལ་དེ་འདྲའི་མཚོན་སྦྱོར་མཚོན་
སྦྱོར་རྣམ་དག་ཏུ་བཀོད་པའི་ཕྱིར། ཁྱབ་པ་ཁས། ཁ་ཅིག་ན་རེ། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སུ་བཀོད་ན་སྒྲ་མི་རྟག་
པར་སྒྲུབ་པའི་རྟགས་ཡང་དག་ཡིན་དགོས་པར་ཐལ། བྱས་པ་དེ་སྒྲུབ་
ཀྱི་གཏན་ཚིགས་ལྟར་སྣང་དུ་བཀོད་པའི་ཚེ་ན་དེ་དེ་སྒྲུབ་ཀྱི་རྟགས་ཡང་
དག་ཡིན་པའི་ཕྱིར། མ་གྲུབ་ན། དེ་དེ་སྒྲུབ་ཀྱི་གཏན་ཚིགས་ལྟར་སྣང་
དུ་བཀོད་པའི་ཚེ་ན་དེ་དེ་སྒྲུབ་ཀྱི་ཕྱོགས་ཆོས་ཡིན་པར་ཐལ། དེ་དེ་སྒྲུབ་
ཀྱི་མ་ངེས་པའི་གཏན་ཚིགས་སུ་བཀོད་པའི་ཚེ་ན། དེ་དེ་སྒྲུབ་ཀྱི་ཕྱོགས་
ཆོས་ཡིན་པའི་ཕྱིར། ཟེར་ན་མ་ཁྱབ། འདོད་ན། དེའི་ཚེ་ན་བྱས་པ་ཆོས་
ཅན། དེ་ སྒྲུབ་ ཀྱི་ རྗེས་ ཁྱབ་ ཡིན་ པར་ ཐལ། འདོད་ པ་ གང་ ཞིག་ རྒྱུ་
མཚན་མཚུངས་པའི་ཕྱིར། འདོད་ན། དེའི་ཚེ་ན་དེ་ཆོས་ཅན། དེ་སྒྲུབ་
ཀྱི་རྟགས་ཡང་དག་( ༢༧ན ) ཡིན་པར་ཐལ། དེ་སྒྲུབ་ཀྱི་ཕྱོགས་ཆོས་
གང་ཞིག འདོད་པའི་ཕྱིར་ཟེར་ན། སངས་རྒྱས་འཕགས་པ་ལ་དེ་
དེ་སྒྲུབ་ཀྱི་རྟགས་ཡང་དག་ཏུ་འགོད་དགོས་པར་ཐལ། དེ་ལ་དེ་དེ་སྒྲུབ་
ཀྱི་རྟགས་ཡང་དག་ཏུ་བཀོད་པའི་ཕྱིར་ཏེ། དེ་དེ་སྒྲུབ་ཀྱི་གཏན་ཚིགས་
ལྟར་སྣང་ཙམ་དུ་འགོད་ཡུལ་གྱི་གང་ཟག་ལ་དེ་དེ་སྒྲུབ་ཀྱི་རྟགས་ཡང་
དག་ཏུ་བཀོད་པའི་ཕྱིར། མ་གྲུབ་ན་སོང་། དེ་འདྲའི་གང་ཟག་ལ་དེ་དེ་
100



སྒྲུབ་ཀྱི་ཕྱོགས་ཆོས་སུ་བཀོད་པར་ཐལ། དེ་དེ་སྒྲུབ་ཀྱི་མ་ངེས་པའི་
གཏན་ཚིགས་སུ་འགོད་ཡུལ་གྱི་གང་ཟག་ལ་དེ་དེ་སྒྲུབ་ཀྱི་ཕྱོགས་ཆོས་
སུ་བཀོད་པའི་ཕྱིར། ཁྱབ་པ་ཁས། འདོད་ན། དེ་ལ་དེ་དེ་སྒྲུབ་ཀྱི་རྗེས་
ཁྱབ་ཏུ་བཀོད་པར་ཐལ། འདོད་པ་གང་ཞིག རྒྱུ་མཚན་མཚུངས་
པའི་ཕྱིར། འདོད་ན། དེ་ལ་དེ་དེ་སྒྲུབ་ཀྱི་རྟགས་ཡང་དག་ཏུ་བཀོད་པར་
ཐལ། དེ་ལ་དེ་དེ་སྒྲུབ་ཀྱི་ཕྱོགས་ཆོས་སུ་བཀོད་པ་གང་ཞིག འདོད་
པའི་ཕྱིར། ཁ་ཅིག་ན་རེ། གང་ཟག་གི་བདག་མེད་ཡིན་ན། སྒྲ་མི་རྟག་
པར་སྒྲུབ་པའི་རྟགས་སུ་བཀོད་པས་ཁྱབ་པར་ཐལ། སྒྲ་ཆོས་ཅན། རྟག་
སྟེ། བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་དེ་སྒྲུབ་ཀྱི་རྟགས་སུ་
བཀོད་པའི་ཕྱིར་ཏེ། དེའི་ཚེ་ན་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་
ཞེས་པའི་རྟགས་སྦྱོར་བཀོད་པའི་ ཕྱིར་ཏེ། སྒྲ་ཆོས་ཅན། རྟག་པ་མ་
ཡིན་ཏེ། བྱས་པའི་ཕྱིར་ཞེས་བཀོད་པའི་ཚེ་ན་དེ་འདྲའི་རྟགས་སྦྱོར་
བཀོད་པའི་ ཕྱིར། ཁ་ཅིག་མ་ཁྱབ་ཟེར། རྟགས་དེར་ཐལ། དེའི་ཚེ་ན་
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སྦྱོར་བཀོད་པའི་ཕྱིར།
ཁ་ཅིག་མ་ཁྱབ་ཟེར། རྟགས་དེར་ཐལ། དེའི་ཚེ་ན་སྒྲ་མི་རྟག་པར་སྒྲུབ་
པའི་རྟགས་སྦྱོར་བཀོད་པའི་ཕྱིར་ཏེ། དེའི་ཚེ་ན་སྒྲ་མི་རྟག་པ་བསྒྲུབ་
བྱར་བཀོད་པའི་ཕྱིར། ཁ་ཅིག་འདིར་མ་ཁྱབ་ཟེར། རྟགས་དེར་ཐལ།
དེའི་ཚེ་ན་སྒྲ་མི་རྟག་པ་བསྒྲུབ་བྱ་ཡིན་པའི་ཕྱིར་ཏེ། དེའི་ཚེ་ན་དེ་སྒྲ་
རྟག་པ་མ་ཡིན་པར་སྒྲུབ་པའི་ཤུགས་ཀྱི་བསྒྲུབ་བྱ་ཡིན་པའི་ཕྱིར་ཟེར།
10t



དེ་ལ་ཁ་ཅིག་ན་རེ། སྒྲ་ཆོས་ཅན། རྟག་པ་མ་ཡིན་ཏེ། བྱས་པའི་ཕྱིར་
ཞེས་བཀོད་པའི་ཚེ་ན་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་
སྦྱོར་བཀོད་པར་ཐལ། བྱས་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་
པའི་རྟགས་སྦྱོར་བཀོད་པའི་ཚེ་ན་བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་རྟགས་སྦྱོར་བཀོད་པའི་ཕྱིར་ཏེ། དེའི་ཚེ་ན་བྱས་རྟགས་ཀྱིས་སྒྲ་
རྟག་པ་མ་ཡིན་པར་སྒྲུབ་པའི་རྟགས་སྦྱོར་བཀོད་པ་གང་ཞིག དེ་
བཀོད་པས་གཅིག་ཤོས་དེ་བཀོད་པར་སོང་བའི་ཕྱིར། གཉིས་པ་དེར་
ཐལ། བྱས་རྟགས་ལས་སྒྲ་རྟག་པ་མ་ཡིན་པར་སྒྲུབ་པས་བྱས་རྟགས་
ལས་སྒྲ་མི་རྟག་པར་སྒྲུབ་པར་སོང་བའི་ཕྱིར་ཏེ། རྟག་མི་རྟག་དངོས་
འགལ་ཡིན་པའི་ཕྱིར་དང་། སྒྲ་མི་རྟག་པ་བྱས་རྟགས་ཀྱིས་སྒྲ་རྟག་པ་
མ་ཡིན་པར་སྒྲུབ་པའི་བསྒྲུབ་བྱ་ཡང་དག་ཡིན་པའི་ཕྱིར། ཟེར་རོ། ཁ་
ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སུ་བཀོད་
ན། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་དགོས་པར་ཐལ།
སྒྲ་བྱས་པར་ཚད་མས་མ་གྲུབ་པའི་གང་ཟག་གིས་སྒྲ་ཆོས་ཅན། མི་རྟག་
སྟེ། བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་དེ་སྒྲུབ་ཀྱི་རྟགས་ཡང་
དག་ཡིན་པའི་ཕྱིར་ཏེ། དེའི་ཚེ་ན་བྱས་པ་དེ་སྒྲུབ་ཀྱི་རྟགས་ཡང་དག་ཏུ་
འགོད་པ་པོའི་གང་ཟག་ཡོད་པའི་ཕྱིར། མ་གྲུབ་ན། དེའི་ཚེ་ན་དེ་དེ་
སྒྲུབ་ཀྱི་རྟགས་སུ་བཀོད་པ་པོའི་གང་ཟག་ཡིན་ན། སྒྲ་བྱས་པར་ཚད་
མས་མ་གྲུབ་པའི་གང་ཟག་ཡིན་དགོས་པར་ཐལ། མ་གྲུབ་པའི་ཕྱིར། །
102



འདོད་ན། དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་འགོད་པ་པོའི་གང་
ཟག་གིས་དེ་འདྲའི་རྟགས་སྦྱོར་བཀོད་པའི་ཚེ་ན་དེ་དེ་སྒྲུབ་ཀྱི་རྟགས་སུ་
འགོད་པ་པོའི་གང་ཟག་ཡིན་ན། དེ་དེ་སྒྲུབ་ཀྱི་གཏན་ཚིགས་ལྟར་སྣང་
དུ་འགོད་པ་པོའི་གང་ཟག་ཡིན་དགོས་པར་ཐལ། འདོད་པའི་ཕྱིར།
འདོད་ན། དེ་དེ་སྒྲུབ་ཀྱི་རྟགས་ཡང་དག་ཏུ་འགོད་པ་པོའི་གང་ཟག་
གིས་དེ་འདྲའི་རྟགས་སྦྱོར་བཀོད་པའི་ཚེ་ན་དེ་སྒྲུབ་ཀྱི་རྟགས་སུ་འགོད་
པ་པོའི་གང་ཟག་ཡིན་ན། དེ་དེ་སྒྲུབ་ཀྱི་རྟགས་ཡང་དག་ཏུ་འགོད་པ་
པོའི་གང་ཟག་ཡིན་དགོས་པར་ཐལ། འདོད་པའི་ཕྱིར་ཟེར་ན་མ་ཁྱབ།
འདོད་ན། དེ་དེ་སྒྲུབ་ཀྱི་རྟགས་བཀོད་པ་པོའི་གང་ཟག་གིས་གྲངས་
ཅན་གྱི་ངོར་སྒྲ་ཆོས་ཅན། ཞེས་སོགས་བཀོད་པའི་ཚེ་ན་དེ་དེ་སྒྲུབ་ཀྱི་
རྟགས་ སུ་ འགོད་ པ་ པོའི་ གང་ ཟག་ཆོས་ཅན། དེར་ཐལ། དེའི་ ཕྱིར།
རྟགས་ཆོས་ཅན་གྱིས་གྲུབ། འདོད་ན། དེའི་ཚེ་ན་དེ་དེ་སྒྲུབ་ཀྱི་རྟགས་
ཡང་དག་ཡིན་པར་ཐལ། འདོད་པའི་ཕྱིར། འདོད་ན། གྲངས་ཅན་དེ་དེ་
སྒྲུབ་ཀྱི་རྟགས་ཡང་དག་ཏུ་འགོད་པ་སྐབས་སུ་བབ་པའི་གང་ཟག་ཡིན་
པར་ཐལ་ལོ། གཞན་ཡང་། དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་
འགོད་ཡུལ་གྱི་གང་ཟག་གི་ངོར་དེ་འདྲའི་རྟགས་སྦྱོར་བཀོད་པའི་ཚེ་ན་
དེ་དེ་སྒྲུབ་ཀྱི་རྟགས་སུ་འགོད་ཡུལ་གྱི་གང་ཟག་ཡིན་ན། དེ་དེ་སྒྲུབ་ཀྱི་
གཏན་ཚིགས་ལྟར་སྣང་དུ་འགོད་ཡུལ་གྱི་གང་ཟག་ཡིན་དགོས་པར་
ཐལ། འགོད་པ་པོ་ལ་དེའི་ཕྱིར། རྟགས་ཁས། འདོད་ན། དེ་དེ་སྒྲུབ་ཀྱི་
103



གཏན་ཚིགས་ཡང་དག་ཏུ་འགོད་ཡུལ་གྱི་གང་ཟག་གི་ངོར་དེ་འདྲའི་
རྟགས་སྦྱོར་བཀོད་པའི་ཚེ་ན་དེ་དེ་སྒྲུབ་ཀྱི་རྟགས་སུ་འགོད་ཡུལ་གྱི་གང་
ཟག་ཡིན་ན། དེ་དེ་སྒྲུབ་ཀྱི་རྟགས་ཡང་དག་ཏུ་འགོད་ཡུལ་གྱི་གང་ཟག་
ཡིན་ དགོས་ པར་ ཐལ། འདོད་ པའི་ ཕྱིར་ ཟེར་ ན་ མ་ ཁྱབ། འདོད་ ན་
གྲངས་ཅན་གྱིས་དེ་དེ་སྒྲུབ་ཀྱི་རྟགས་ཡང་དག་ཏུ་འགོད་ཡུལ་གྱི་གང་
ཟག་གི་ངོར་དེ་འདྲའི་རྟགས་སྦྱོར་བཀོད་པའི་ཚེ་ན། དེ་སྒྲུབ་ཀྱི་རྟགས་
སུ་འགོད་ཡུལ་གྱི་གང་ཟག་ཆོས་ཅན། དེར་ཐལ། དེའི་ཕྱིར་ཏེ། རྟགས་
ཆོས་ཅན་གྱིས་གྲུབ། འདོད་ན། དེའི་ཚེ་ན་དེ་དེ་སྒྲུབ་ཀྱི་རྟགས་ཡང་
དག་ ཡིན་ པར་ ཐལ། འདོད་ པའི་ ཕྱིར། འདོད་ན། གྲངས་ཅན་དེ་ དེ་
སྒྲུབ་ཀྱི་རྟགས་ཡང་དག་ཏུ་འགོད་པ་པོའི་གང་ཟག་ཡིན་པར་ཐལ་ལོ་
ཟེར། ཁ་ ཅིག་ ན་ རེ། སྒྲ་ ཆོས་ ཅན། རྟག་ ཏེ། བྱས་ པའི་ ཕྱིར། ཞེས་
བཀོད་པའི་ཚེ་ན་ བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་
རྟགས་སུ་བཀོད་པར་ཐལ། སྒྲ་ཆོས་ཅན། མི་རྟག་སྟེ། ཁྱོད་ཡིན་པའི་
ཕྱིར་ཞེས་པའི་རྟགས་སྦྱོར་བཀོད་པའི་ཕྱིར་ཏེ། དེ་འདྲའི་རྟགས་སྦྱོར་
ཡོད་པའི་ཕྱིར་ཏེ། གང་ཟག་གི་བདག་མེད་ཡིན་པའི་ཕྱིར། ཟེར་ན། སྒྲ་
ཆོས་ཅན། མི་རྟག་སྟེ། བྱས་པའི་ཕྱིར། ཞེས་པའི་རྟགས་སྦྱོར་མེད་པའི་
ཚེ་ན་དེ་འདྲའི་རྟགས་སྦྱོར་མེད་པར་ཐལ། དེ་འདྲའི་རྟགས་སྦྱོར་མེད་པ་
ཡོད་ པའི་ ཕྱིར། འདོད་ན་ སོང་། བྱས་པ་ཆོས་ཅན། དེ་འདྲའི་རྟགས་
སྦྱོར་མེད་པའི་ཚེ་ན། ( ༢༨ན ) སྒྲ་ཆོས་ཅན། མི་རྟག་སྟེ། ཁྱོད་ཡིན་
104



པའི་ཕྱིར། ཞེས་པའི་རྟགས་སྦྱོར་ཡོད་པར་ཐལ། གང་ཟག་གི་བདག་
མེད་ཡིན་པའི་ཕྱིར། ཁྱབ་པ་ཁས། ཁ་ཅིག་ན་རེ། སྒྲ་ཆོས་ཅན། རྟག་
སྟེ། བྱས་པའི་ ཕྱིར་ ཞེས་ པའི་རྟགས་སྦྱོར་བཀོད་པའི་ཚེ་ན། སྒྲ་ཆོས་
ཅན། མི་རྟག་ སྟེ། བྱས་ པའི་ ཕྱིར་ ཞེས་ པའི་ རྟགས་ སྦྱོར་ བཀོད་ པར་
ཐལ། དེའི་ ཚེ་ན་དེ་འདྲའི་ རྟགས་ སྦྱོར་ ཡོད་ པའི་ ཕྱིར་ཏེ། དེ་འདྲའི་
རྟགས་སྦྱོར་དེའི་ཚེ་ན་ཡོད་པའི་ཕྱིར། ཟེར་ན་མ་ཁྱབ། བྱས་པ་ལ་ཁོ་ན་
རེ། དེ་འདྲའི་རྟགས་སྦྱོར་ཆོས་ཅན། དེའི་ཚེ་ན་སྒྲ་མི་རྟག་པར་སྒྲུབ་པའི་
རྟགས་སྦྱོར་དུ་བཀོད་པར་ཐལ། དེའི་ཚེ་ན་དེ་སྒྲུབ་ཀྱི་རྟགས་སྦྱོར་ཡིན་
པའི་ཕྱིར་ཏེ། ཁྱོད་དེའི་ཚེ་ན་ཡོད་པ་གང་ཞིག དེ་སྒྲུབ་ཀྱི་རྟགས་
སྦྱོར་ཡིན་པའི་ཕྱིར་ཟེར་ན་མ་ཁྱབ། འདོད་ན། དེ་ཆོས་ཅན། དེའི་ཚེ་ན་
དེ་ སྒྲུབ་ ཀྱི་རྟགས་ སྦྱོར་བཀོད་པར་ཐལ། འདོད་ པའི་ ཕྱིར། ཟེར་ན།
བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་འགོད་པ་པོའི་གང་
ཟག་ཆོས་ཅན། ཁྱོད་བྱས་པ་དེ་སྒྲུབ་ཀྱི་རྟགས་ཡང་དག་ཏུ་འགོད་པ་
པོའི་གང་ཟག་གིས་གྲངས་ཅན་གྱི་ངོར་སྒྲ་མི་རྟག་པར་སྒྲུབ་པ་ལ་བྱས་
པ་རྟགས་སུ་བཀོད་པའི་ཚེ་ན་བྱས་པ་དེ་སྒྲུབ་ཀྱི་རྟགས་ཡང་དག་ཏུ་
འགོད་པ་པོའི་གང་ཟག་ཡིན་པར་ཐལ། ཁྱོད་དེའི་ཚེ་ན་གང་ཟག་གང་
ཞིག་ཁྱོད་བྱས་པ་དེ་སྒྲུབ་ཀྱི་རྟགས་ཡང་དག་ཏུ་འགོད་པ་པོའི་གང་ཟག་
ཡིན་པའི་ཕྱིར། ཁྱབ་པ་ཁས། རྟགས་དང་པོ་དེར་ཐལ། ཁྱོད་དེའི་ཚེ་ན་
བྱས་པ་དེ་སྒྲུབ་ཀྱི་རྟགས་སུ་འགོད་པ་པོའི་གང་ཟག་ཡིན་པའི་ཕྱིར།
105



རྟགས་གྲུབ་སྟེ། དེའི་ཚེ་ན་བྱས་པ་དེ་སྒྲུབ་ཀྱི་རྟགས་སུ་བཀོད་པ་པོའི་
གང་ཟག་ཡོད་པ་གང་ཞིག དེའི་ཚེ་ན་བྱས་པ་དེ་སྒྲུབ་ཀྱི་རྟགས་ཡང་
དག་ཏུ་འགོད་པ་པོའི་གང་ཟག་དེ་དེ་མ་ཡིན་པའི་ཕྱིར་ཏེ། དེའི་ཚེ་ན་དེ་
འདྲའི་གང་ཟག་མེད་པའི་ཕྱིར། མ་གྲུབ་ན། དེའི་ཚེ་ན་བྱས་པ་དེ་སྒྲུབ་
ཀྱི་རྟགས་ཡང་དག་ཏུ་ཐལ། མ་གྲུབ་པའི་ཕྱིར། འདོད་ན། གྲངས་ཅན་
དེ་བྱས་པ་དེ་སྒྲུབ་ཀྱི་རྟགས་ཡང་དག་ཏུ་འགོད་པ་སྐབས་སུ་བབ་པའི་
གང་ཟག་ཡིན་པར་ཐལ། འདོད་པའི་ཕྱིར། རྩ་བར་འདོད་ན། དེ་ཆོས་
ཅན། དེའི་ཚེ་ན་དེ་དེ་སྒྲུབ་ཀྱི་རྟགས་ཡང་དག་ཏུ་འགོད་པ་པོའི་གང་
ཟག་ཡོད་པར་ཐལ། འདོད་པའི་ཕྱིར། ཁ་ཅིག་ན་རེ། སྒྲ་ཆོས་ཅན། མི་
རྟག་སྟེ། བྱས་ པའི་ ཕྱིར་ཞེས་པའི་རྟགས་སྦྱོར་དེ། སྒྲ་ཆོས་ཅན། རྟག་
སྟེ། བྱས་ པའི་ ཕྱིར་ཞེས་བཀོད་པའི་ཚེ་ན་སྒྲ་མི་རྟག་པར་སྒྲུབ་པའི་
རྟགས་སྦྱོར་དུ་བཀོད་ལ། དེའི་ཚེ་ན་དེ་འདྲའི་རྟགས་སྦྱོར་དེ་དེ་སྒྲུབ་ཀྱི་
རྟགས་ སྦྱོར་དུ་མ་བཀོད་ པའི་ ཁྱད་ པར་ འཐད་ པར་ ཐལ། དེ་འདྲའི་
རྟགས་སྦྱོར་དེ་དེའི་ཚེ་ན་ཡོད་ལ། དེའི་ཚེ་ན་དེ་འདྲའི་རྟགས་སྦྱོར་མེད་
པའི་ཁྱད་པར་འཐད་པའི་ཕྱིར། ཟེར་ན་མ་ཁྱབ། ཁ་ཅིག་ན་རེ། བྱས་པ་
དེ་སྒྲ་བྱས་པ་མི་རྟག་པར་སྒྲུབ་པའི་རྟགས་ཡང་དག་ཏུ་ཐལ། དེ་དེར་
སྒྲུབ་པའི་རྟགས་ཡང་དག་ཡོད་པའི་ཕྱིར་ཏེ། དེ་བསྒྲུབ་བྱ་ཡང་དག་ཏུ་
སྒྲུབ་པའི་རྟགས་ཡང་དག་ཡོད་པའི་ཕྱིར། འདོད་ན། སྒྲ་བྱས་པ་ཆོས་
ཅན། མི་རྟག་ཏེ། བྱས་པའི་ཕྱིར་ཞེས་བཀོད་པའི་ཚེ་ན་དེ་དེ་སྒྲུབ་ (
106



༢༨བ ) ཀྱི་རྟགས་ཡང་དག་ཏུ་ཐལ། འདོད་པའི་ཕྱིར། འདོད་ན། མི་
རྟག་པ་བྱས་པ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་
ཚེ་ན་མི་རྟག་པ་མ་ཡིན་པར་ཐལ། སྒྲ་དེའི་ཚེ་ན་མི་རྟག་པ་མ་ཡིན་པའི་
ཕྱིར་ཏེ། སྒྲ་དེའི་ཚེ་ན་བྱས་པ་མ་ཡིན་པའི་ཕྱིར། མ་གྲུབ་ན་སོང་། ཤེས་
བྱ་ཆོས་ཅན། མི་རྟག་པ་ཡིན་པར་ཐལ། སྒྲ་བྱས་པ་ཆོས་ཅན། མི་རྟག་
སྟེ། བྱས་ པའི་ ཕྱིར་ ཞེས་ བཀོད་ པའི་ ཚེ་ན་ བྱས་ པ་ ཡིན་ པའི་ ཕྱིར།
འཁོར་ གསུམ། དེས་ སྒྲ་ཆོས་ཅན། མི་རྟག་ སྟེ། བྱས་ པའི་ ཕྱིར་ ཞེས་
བཀོད་པའི་ཚེ་ན་བྱས་པ་བྱས་པ་དང་གཅིག་ཡིན་ཟེར་བ་ཡང་ཁེགས་ཏེ།
ཇི་ ལྟར་ ཁེགས་ན། སྒྲ་ བྱས་པ་ཆོས་ཅན། མི་རྟག་སྟེ། བྱས་པའི་ཕྱིར་
ཞེས་བཀོད་པའི་ཚེ་ན་བྱས་པ་བྱས་པ་དང་གཅིག་ཡིན་པར་ཐལ། དམ་
བཅའ་དེའི་ཕྱིར། འདོད་ན། བྱས་པ་ཆོས་ཅན། མི་རྟག་སྟེ། བྱས་པའི་
ཕྱིར། ཞེས་བཀོད་པའི་ཚེ་ན་བྱས་པ་བྱས་པ་དང་གཅིག་ཡིན་པར་ཐལ།
འདོད་པའི་ཕྱིར། འདོད་ན། དེའི་ཚེ་ན་བྱས་པ་ཆོས་ཅན། སྒྲ་ཁྱོད་ཡིན་
པར་ཐལ། ཁྱོད་བྱས་པ་དང་གཅིག་ཡིན་པའི་ཕྱིར། འདོད་ན་སོང་། སྒྲ་
བྱས་པ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན་
བྱས་པ་ཆོས་ཅན། ཁྱོད་ཡིན་ན་བྱས་པ་ཡིན་པས་ཁྱབ་པར་ཐལ། ཁྱོད་
བྱས་ པ་ དང་ གཅིག་ ཡིན་ པའི་ ཕྱིར། འདོད་ན། དེར་ཐལ། དེའི་ ཕྱིར་
ཞེས་ཟེར་རོ།།
107



དེ་ནི་རྣམ་གསུམ་ཉིད། ཅེས་སོགས་ཀྱི་དོན་བཤད་
༈ དེ་ནི་རྣམ་གསུམ་ཉིད། ཅེས་སོགས་ཀྱི་སྐབས་སུ།
དགག་བཞག་སྤང་གསུམ། དང་པོ་ལ། ཁ་ཅིག་ན་རེ། རྟགས་ཡང་དག་
ལ་འབྲས་རང་མ་དམིགས་པའི་གཏན་ཚིགས་གསུམ་དུ་གྲངས་ངེས་ཏེ།
རྟགས་ཡང་དག་གི་རྟགས་ཆོས་ཀྱི་འབྲེལ་པ་དེ་ལ་བདག་གཅིག་གི་
འབྲེལ་པ་དང༌། དེ་བྱུང་གི་འབྲེལ་བ་གཉིས་སུ་གྲངས་ངེས་པའི་ཕྱིར་
ཟེར་ན། དེ་ལ་ཁ་ཅིག་ན་རེ། སྒྲ་མི་རྟག་པར་སྒྲུབ་པ་ལ་མི་རྟག་པའི་
འབྲས་བུ་རྟགས་སུ་བཀོད་པའི་ཚེ་ན་མི་རྟག་པའི་འབྲས་བུ་ཆོས་ཅན།
རྟགས་ ཡང་ དག་ཏུ་ཐལ། འབྲས་བུའི་གཏན་ཚིགས་ ཡིན་པའི་ ཕྱིར།
ཁྱབ་པ་གྲངས་ངེས་ཀྱི་སྟེང་དུ་དངོས། མ་གྲུབ་ན། དེ་ཆོས་ཅན། དེར་
ཐལ། སྒྲ་མི་རྟག་པར་སྒྲུབ་པའི་འབྲས་བུའི་གཏན་ཚིགས་ཡིན་པའི་
ཕྱིར་ ཏེ། དེ་ སྒྲུབ་ ཀྱི་རྟགས་ སུ་བཀོད་པ་གང་ཞིག མི་རྟག་པའི་
འབྲས་བུ་ཡིན་པའི་ཕྱིར། གོང་དུ་འདོད་ན། མི་རྟག་པའི་འབྲས་བུ་དེ་
སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་ཐལ། འདོད་པའི་ ཕྱིར།།
འདོད་ན། སྒྲ་དེ་མི་རྟག་པའི་འབྲས་བུ་ཡིན་པར་ཐལ་ལོ། །ཟེར། ཁ་
ཅིག་ན་རེ། རྟགས་ཡང་དག་ལ་འབྲས་རང་མ་དམིགས་པའི་རྟགས་ཡང་
དག་གསུམ་དུ་གྲངས་ངེས་ཏེ། རྟགས་སྔར་གྱི་དེའི་ཕྱིར། ཟེར་ན། ཁ་
ཅིག་ན་རེ། གཟུགས་སྐད་ཅིག་གཉིས་པ་གཟུགས་སྐད་ཅིག་དང་པོ་ལ་
108



འབྲེལ་བའི་འབྲེལ་པ་ཆོས་ཅན། རྟགས་ཡང་དག་གི་རྟགས་ཆོས་ཀྱི་
འབྲེལ་པ་ཡིན་པར་ཐལ། དེ་བྱུང་གི་འབྲེལ་པ་ཡིན་པའི་ཕྱིར། ཁྱབ་པ་
ཁས། རྟགས་ དེར་ ཐལ། གཟུགས་སྐད་ཅིག་གཉིས་པ་ གཟུགས་སྐད་
ཅིག་དང་པོ་ལ་དེ་བྱུང་དུ་འབྲེལ་པའི་ཕྱིར་ཏེ། གཟུགས་སྐད་ཅིག་ (
༢༩ན)སྔ་ཕྱི་རྣམས་བར་མ་ཆད་དུ་འབྱུང་བའི་ཕྱིར། འདོད་མི་ནུས་ཏེ།
གཟུགས་སྐད་ཅིག་གཉིས་པ་རྟགས་སུ་བཀོད་ནས། གཟུགས་སྐད་ཅིག་
དང་པོ་བསྒྲུབ་བྱའི་ཆོས་སུ་བཟུང་བྱར་བྱེད་པའི་རྟགས་ཡང་དག་མེད་
པའི་ཕྱིར། གཞན་ཡང་། མི་རྟག་པ་མ་ཡིན་པ་ལས་ལོག་པ་མི་རྟག་པ་
ལ་འབྲེལ་བའི་འབྲེལ་པ་ཆོས་ཅན། རྟགས་ཡང་དག་གི་རྟགས་ཆོས་ཀྱི་
འབྲེལ་པ་ཡིན་པར་ཐལ། བདག་གཅིག་གི་འབྲེལ་པ་ཡིན་པའི་ཕྱིར།།
ཁྱབ་པ་ཁས། རྟགས་སླ། ཁ་ཅིག་ན་རེ། དེ་སྒྲུབ་ཀྱི་རྟགས་ཡང་དག་ལ་
འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་ཟེར་
ན། དུ་བ་ཆོས་ཅན། སྒྲ་རྟག་པར་སྒྲུབ་པའི་རྟགས་ཡང་དག་ཡིན་པར་
ཐལ། འབྲས་ རྟགས་ཡང་ དག་ཡིན་པའི་ ཕྱིར། ཁྱབ་ པ་ ཁས། རྟགས་
དེར་ཐལ། དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་
ཡིན་ པའི་ ཕྱིར། ཁ་ཅིག་ན་རེ། དེ་ སྒྲུབ་ ཀྱི་རྟགས་ཡང་དག་ཡོད་དེ།
ཤེས་བྱ་དང་གཅིག་ཡིན་ན། དེ་ཡོད་པས་མ་ཁྱབ། ཤེས་བྱ་དང་གཅིག་
ཡིན་ན་དེ་མེད་པས་མ་ཁྱབ་པ་གང་ཞིག དེ་སྒྲུབ་ཀྱི་གཏན་ཚིགས་
ལྟར་སྣང་ཡོད་པའི་ཕྱིར། དང་པོ་མ་གྲུབ་ན། ཤེས་བྱ་ཆོས་ཅན། སྒྲ་ །
109



རྟག་པར་སྒྲུབ་པའི་རྟགས་ཡང་དག་ཡོད་པར་ཐལ། ཤེས་བྱ་དང་གཅིག་
ཡིན་པའི་ཕྱིར། ཁྱབ་པ་ཁས། གཉིས་པ་མ་གྲུབ་ན། དེ་ཆོས་ཅན། སྒྲ་
མི་རྟག་པར་སྒྲུབ་པའི་རྟགས་ཡང་དག་མེད་པར་ཐལ། ཤེས་བྱ་དང་
གཅིག་ཡིན་པའི་ཕྱིར། ཁྱབ་པ་ཁས། གསུམ་པ་སླ་ཟེར་ན། དེ་སྒྲུབ་ཀྱི་
རྟགས་ཡང་དག་མེད་པར་ཐལ། དེ་སྒྲུབ་ཀྱི་རྟགས་ཡང་དག་མེད་པར་
རྟོགས་པའི་ཚད་མ་མི་རྟག་པར་སྒྲུབ་པའི་རྟགས་ཡང་དག་ཡོད་པའི་
ཕྱིར་ཏེ། ཤེས་བྱ་དང་གཅིག་ཡིན་ན། དེ་ཡོད་པས་མ་ཁྱབ། དེ་ཡིན་ན།
དེ་མེད་པས་མ་ཁྱབ་པ་གང་ཞིག དེ་མི་རྟག་པར་སྒྲུབ་པའི་གཏན་
ཚིགས་ ལྟར་ སྣང་ ཡོད་ པའི་ ཕྱིར། ཁྱབ་པ་ཁས། དང༌ པོ་ མ་གྲུབ་ན།
ཤེས་བྱ་ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་མེད་པར་
རྟོགས་པའི་ཚད་མ་མི་རྟག་པར་སྒྲུབ་པའི་རྟགས་ཡང་དག་ཡོད་པར་
ཐལ། ཤེས་བྱ་དང་གཅིག་ཡིན་པའི་ཕྱིར། ཁྱབ་པ་ཁས། གཉིས་པ་མ་
གྲུབ་ན། དེ་ཆོས་ཅན། སྒྲ་རྟག་པར་སྒྲུབ་པའི་རྟགས་ཡང་དག་མེད་པར་
རྟོགས་པའི་ཚད་མ་མི་རྟག་པར་སྒྲུབ་པའི་རྟགས་ཡང་དག་མེད་པར་
ཐལ། ཤེས་བྱ་དང་གཅིག་ཡིན་པའི་ཕྱིར། ཁྱབ་པ་ཁས། གསུམ་པ་སླ།
ཁ་ཅིག་ན་རེ། དེ་སྒྲུབ་ཀྱི་རྟགས་ཡང་དག་ཡོད་དེ། དེ་སྒྲུབ་ཀྱི་རྟགས་
ཡང་དག་གི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡོད་པའི་ཕྱིར་ཏེ།
མི་རྟག་པ་དང་གཅིག་ཡིན་ན། དེ་ཡིན་པས་མ་ཁྱབ། དེ་ཡིན་ན་དེ་མིན་
པས་མ་ཁྱབ་པ་གང་ཞིག དེ་སྒྲུབ་ཀྱི་བསྒྲུབ་བྱའི་ཆོས་སུ་བཟུང་བྱ་
110



ཡོད་པའི་ཕྱིར། དང་པོ་མ་གྲུབ་ན། མི་རྟག་པ་ཆོས་ཅན། སྒྲ་རྟག་པར་
སྒྲུབ་པའི་རྟགས་ཡང་དག་གི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡིན་པར་ཐལ། མི་རྟག་པ་དང་གཅིག་ཡིན་པའི་ཕྱིར། ཁྱབ་པ་ཁས།
གཉིས་པ་མ་གྲུབ་ན། དེ་ཆོས་ཅན། སྒྲ་མི་རྟག་པར་སྒྲུབ་པའི་རྟགས་
ཡང་དག་གི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་མ་ཡིན་པར་ཐལ།
མི་རྟག་པ་དང་གཅིག་ཡིན་པའི་ཕྱིར། ཁྱབ་པ་ཁས། གསུམ་པ་མ་གྲུབ་
ན། དེ་སྒྲུབ་ཀྱི་རྟགས་ཡང་དག་ཡོད་པར་ཐལ། དེ་སྒྲུབ་ཀྱི་རྟགས་ཡང་
དག་གི་དགག་བྱའི་ཆོས་སུ་བཟུང་བྱ་ཡོད་པའི་ཕྱིར་ཏེ། མི་རྟག་པ་དང་
གཅིག་ཡིན་ན། དེ་ཡིན་པས་མ་ཁྱབ། དེ་ཡིན་ན། དེ་མ་ཡིན་པས་མ་
ཁྱབ་པ་གང་ཞིག དེ་སྒྲུབ་ཀྱི་དགག་( ༢༩བ )བྱའི་ཆོས་སུ་བཟུང་
བྱ་ཡོད་པའི་ཕྱིར། དང་པོ་མ་གྲུབ་ན། མི་རྟག་པ་ཆོས་ཅན། སྒྲ་མི་རྟག་
པར་སྒྲུབ་པའི་རྟགས་ཡང་དག་གི་དགག་བྱའི་ཆོས་སུ་བཟུང་བྱ་ཡིན་
པར་ཐལ། མི་རྟག་པ་དང་གཅིག་ཡིན་པའི་ཕྱིར། ཁྱབ་པ་ཁས། གཉིས་
པ་མ་གྲུབ་ན། མི་རྟག་པ་ཆོས་ཅན། ནམ་མཁའ་མི་རྟག་པ་མ་ཡིན་པར་
སྒྲུབ་པའི་རྟགས་ཡང་དག་གི་དགག་བྱའི་ཆོས་སུ་བཟུང་བྱ་མ་ཡིན་པར་
ཐལ། མི་རྟག་པ་དང་གཅིག་ཡིན་པའི་ཕྱིར། ཁྱབ་པ་ཁས། གསུམ་པ་
མ་གྲུབ་ན། དེ་སྒྲུབ་ཀྱི་བསྒྲུབ་བྱའི་ཆོས་སུ་བཟུང་བྱ་ཡོད་པར་ཐལ། མ་
གྲུབ་པའི་ཕྱིར་ཟེར་ན། ཆོས་དེ་གཞི་དེ་ཡིན་པར་ཐལ། ཆོས་དེ་གཞི་
དེར་སྒྲུབ་པའི་རྟགས་ཡང་དག་ཡོད་པའི་ཕྱིར་ཏེ། དེ་འདྲའི་རྟགས་ཡང་
111



དག་གི་བསྒྲུབ་བྱའི་ཆོས་སུ་བཟུང་བྱ་ཡོད་པའི་ཕྱིར་ཏེ། མི་རྟག་པ་དང་
གཅིག་ཡིན་ན། དེ་ཡིན་པས་མ་ཁྱབ། དེ་ཡིན་ན། དེ་མ་ཡིན་པས་མ་
ཁྱབ་པ་གང་ཞིག ཆོས་དེ་གཞི་དེར་སྒྲུབ་པའི་བསྒྲུབ་བྱའི་ཆོས་སུ་
བཟུང་ བྱ་ ཡོད་ པའི་ ཕྱིར། ཁྱབ་ པ་ ཁས། རྟགས་ དང༌ པོ་ གཉིས་ སླ།
གསུམ་པ་མ་གྲུབ་ན། དེ་འདྲའི་རྟགས་ཡང་དག་ཡོད་པར་ཐལ། དེ་
འདྲའི་རྟགས་ཡང་དག་གི་དགག་བྱའི་ཆོས་སུ་བཟུང་བྱ་ཡོད་པའི་ཕྱིར་
ཏེ། མི་རྟག་པ་དང་གཅིག་ཡིན་ན། དེ་ཡིན་པས་མ་ཁྱབ། དེ་ཡིན་ན།
དེ་མིན་པས་མ་ཁྱབ་པ་གང་ཞིག ཆོས་དེ་གཞི་དེར་སྒྲུབ་པའི་དགག་
བྱའི་ཆོས་སུ་བཟུང་བྱ་ཡོད་པའི་ཕྱིར། ཞེས་སོགས་སྔར་བཞིན། རྩ་བར་
འདོད་ན། ཆོས་དེ་གཞི་དེ་མ་ཡིན་པར་ཐལ། ཆོས་དེ་གཞི་དེ་མ་ཡིན་
པར་སྒྲུབ་པའི་རྟགས་ཡང་དག་ཡོད་པའི་ཕྱིར། ཞེས་སོགས་སྔར་བཞིན་
བྱའོ། །ཁ་ཅིག དེ་སྒྲུབ་ཀྱི་སྒྲུབ་རྟགས་ཡང་དག་ཡོད་དེ། དེ་སྒྲུབ་ཀྱི་
རྟགས་ཡང་དག་ཡོད་པ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་སུ་བཟུང་ བྱ་ དང༌སྒྲུབ་པའི་གཞི་མཐུན་ཡོད་པའི་ ཕྱིར། རྟགས་
གཉིས་པ་དེར་ཐལ། ཤེས་བྱ་དང་གཅིག་ཡིན་ན། དེ་འདྲའི་གཞི་མཐུན་
མེད་པས་མ་ཁྱབ། དེ་ཡིན་ན། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
བཟུང་བྱ་དང་དགག་པའི་གཞི་མཐུན་ཡོད་པས་མ་ཁྱབ་པ་གང་ཞིག་
དེ་དང་དགག་པའི་གཞི་མཐུན་ཡོད་པའི་ ཕྱིར། ཕྱི་མ་མ་གྲུབ་ན། དེ་
སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་མེད་པར་ཐལ། དེ་དང་
112



སྒྲུབ་པའི་གཞི་མཐུན་མེད་པ་གང་ཞིག མ་གྲུབ་པའི་ཕྱིར། གཞན་
ཡང་། དེ་སྒྲུབ་ཀྱི་དགག་རྟགས་ཡང་དག་ཡོད་དེ། དེ་སྒྲུབ་ཀྱི་རྟགས་
ཡང་དག་ཡོད་པ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
བཟུང་བྱ་དང་དགག་པའི་གཞི་མཐུན་ཡོད་པའི་ཕྱིར། གཉིས་པ་མ་གྲུབ་
ན་སྔར་བཞིན་ཟེར་ན། སྒྲ་ཆོས་དེ་ ཡིན་པར་ཐལ། སྒྲ་ཆོས་དེར་སྒྲུབ་
པའི་སྒྲུབ་རྟགས་ཡང་དག་ཡོད་པའི་ཕྱིར། དེ་སྒྲུབ་ཀྱི་རྟགས་ཡང་དག་
ཡོད་པ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
དང༌། སྒྲུབ་པའི་ གཞི་མཐུན་ཡོད་པའི་ ཕྱིར། ཞེས་ སོགས་ ཁོ་རང་གི་
འཕངས་པ་བཞིན་དུ་འཕེན་ནོ། ཁ་ཅིག་དེ་སྒྲུབ་ཀྱི་རྟགས་ཡང་དག་དང་
ཕན་ཚུན་ཐ་དད་དེ་སྒྲུབ་ཀྱི་རྟགས་ཡང་དག་ཡིན་ཟེར་ན། དེ་ལ་ཁ་ཅིག་
ན་རེ། དེ་སྒྲུབ་ཀྱི་རྟགས་ཡང་དག་ཡོད་ན། དེ་དེ་སྒྲུབ་ཀྱི་རྟགས་ཡང་
དག་ཡིན་ དགོས་ པར་ ཐལ། དམ་བཅའ་དེའི་ ཕྱིར། འདོད་ན། སྒྲ་མི་
རྟག་པར་སྒྲུབ་པའི་དེར་ཐལ། དེའི་ཕྱིར། འདོད་ན། སྒྲ་མི་རྟག་པར་
སྒྲུབ་པའི་རྟགས་ཡང་དག་དང་ཕན་ཚུན་ཐ་དད་ཀྱི་རྟགས་ཀྱིས་སྒྲ་མི་
རྟག་པར་སྒྲུབ་པའི་རྟགས་ཡང་དག་འགོད་པ་( ༣༠ན )སྐབས་སུ་བབ་
པའི་གང་ཟག་ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་
ཚད་མས་ངེས་པའི་གང་ཟག་ཡིན་པར་ཐལ། དེ་དང་ཕན་ཚུན་ཐ་དད་
ཚད་མས་ངེས་པའི་གང་ཟག་ཡིན་པའི་ཕྱིར་ཏེ། སྒྲ་དེ་དང་ཕན་ཚུན་ཐ་
དད་དུ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་
113



ཕྱིར། རྟགས་ཁས། འདོད་མི་ནུས་ཏེ། སྒྲ་མི་རྟག་པར་སྒྲུབ་པའི་རྟགས་
ཡང་དག་འགོད་པ་སྐབས་སུ་བབ་པའི་གང་ཟག་ཡིན་པའི་ཕྱིར། རྟགས་
ཁས། གཞན་ཡང། ཤེས་བྱ་ཆོས་ཅན། མི་རྟག་པ་ཡིན་པར་ཐལ། སྒྲ་
མི་རྟག་པར་སྒྲུབ་པའི་རྟགས་ཡང་དག་དང་ཕན་ཚུན་ཐ་དད་ཡིན་པའི་
ཕྱིར། ཁྱབ་པ་ཁས། གཞན་ཡང་། དེ་སྒྲུབ་ཀྱི་རྟགས་ཡང་དག་དང་ཕན་
ཚུན་ཐ་དད་ཆོས་ཅན། དེ་སྒྲུབ་ཀྱི་སྒྲུབ་རྟགས་ཡང་དག་ཡིན་པར་ཐལ།
དེ་སྒྲུབ་ཀྱི་རྟགས་ཡང་དག་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་
བྱའི་ཆོས་སུ་བཟུང་བྱ་དང་སྒྲུབ་པའི་གཞི་མཐུན་ཡོད་པའི་ཕྱིར། རྟགས་
གཉིས་པ་དེར་ཐལ། དེ་སྒྲུབ་ཀྱི་སྒྲུབ་རྟགས་ཡང་དག་ཡོད་པའི་ཕྱིར།།
རྟགས་ཁས། འདོད་མི་ནུས་ཏེ། དེ་སྒྲུབ་ཀྱི་དགག་རྟགས་ཡང་དག་ཡིན་
པའི་ ཕྱིར་ཏེ། དེ་ སྒྲུབ་ ཀྱི་ རྟགས་ཡང་དག་གང་ཞིག དེ་ སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་དང༌། དགག་པའི་གཞི་མཐུན་
ཡོད་པའི་ཕྱིར། རྟགས་གཉིས་པ་དེར་ཐལ། དེ་སྒྲུབ་ཀྱི་དགག་རྟགས་
ཡང་དག་ཡོད་པའི་ཕྱིར། རྟགས་ཁས་ཟེར་རོ། །
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང་།
མཐའ་དཔྱད་པ་གཉིས། དང་པོ་ནི། རྟགས་ཡང་དག་ལ་འབྲས་རང་མ་
དམིགས་པའི་རྟགས་ཡང་དག་གསུམ་དུ་གྲངས་ངེས་ཏེ། ཚུལ་གསུམ་
ཡིན་པ་དེ་གསུམ་གང་རུང་ཁོ་ན་ལ་ཡོད་པར་ངེས་པའི་ཕྱིར། གཉིས་པ་
ནི། རྟགས་ཡང་དག་ལ་ངོ་བོའི་སྒོ་ནས་འབྲས་རང་མ་དམིགས་པའི་



རྟགས་ ཡང་ དག་ གསུམ་ དུ་ གྲངས་ངེས་ཏེ། དེ་ལ་ རང་ གི་ དངོས་ ཀྱི་
བསྒྲུབ་བྱའི་ཆོས་སུ་བཟུང་བྱ་ལ་དེ་བྱུང་དུ་འབྲེལ་བ་དང་། དེ་ལ་བདག་
གཅིག་ཏུ་འབྲེལ་བ་གཉིས་སུ་ངེས་པ་ལས། དང་པོ་ལ། དེ་སྒྲུབ་པ་ཡིན་
པ་ལ་དེ་བྱུང་དུ་འབྲེལ་བ་དང་། དེ་དགག་པ་ཡིན་པ་ལ་དེ་བྱུང་དུ་
འབྲེལ་བ་གཉིས་སུ་ངེས་པ་ལས་དང་པོ་འབྲས་རྟགས་ཡང་དག་དང་།
གཉིས་པ་མ་དམིགས་པའི་རྟགས་ཡང་དག་ཏུ་འཇོག ཕྱི་མ་ལ་
ཡང་། དེ་སྒྲུབ་པ་ཡིན་པ་ལ་བདག་གཅིག་ཏུ་འབྲེལ་བ་དང་། དེ་དགག་
པ་ཡིན་པ་ལ་དེ་ལྟར་འབྲེལ་པ་གཉིས་སུ་ངེས་པའི་དང་པོ་རང་བཞིན་
གྱི་རྟགས་ཡང་དག་དང་། གཉིས་པ་མ་དམིགས་པའི་རྟགས་ཡང་དག་
ཏུ་ འཇོག་ པའི་ ཕྱིར། ཁོ་ན་རེ། རྟགས་ ཡང་ དག་ ལ་ གསུམ་ པོ་ དེར་
གྲངས་ངེས་པ་མི་འཐད་པར་ཐལ། སྒྲུབ་རྟགས་ཡང་དག་ལ་འབྲས་རང་
གི་རྟགས་ཡང་དག་གཉིས་སུ་འབྱེད་ན། དགག་རྟགས་ཡང་དག་ལ་
ཡང་འབྲེལ་ཟླ་མ་དམིགས་པའི་རྟགས་ཡང་དག་དང་འགལ་དམིགས་
ཀྱི་རྟགས་ཡང་དག་གཉིས་སུ་ཕྱེ་བའི་སྒོ་ནས་རྟགས་ཡང་དག་ལ་བཞིར་
ངེས་པར་འགྱུར་ཞིང་། ཕྱི་མ་གཉིས་པོ་དེ་དགག་རྟགས་ཡང་དག་ཞེས་
གཅིག་ཏུ་བསྡུ་ན། འབྲས་རང་གི་རྟགས་ཡང་དག་གཉིས་པོ་དེ་ཡང་
སྒྲུབ་རྟགས་ཡང་དག་ཅེས་གཅིག་ཏུ་བསྡུས་པའི་ (༣༠བ)སྒོ་ནས་
རྟགས་ཡང་དག་ལ་གཉིས་པོ་ཁོ་ནར་ངེས་པར་འགྱུར་བའི་ཕྱིར་ཞེ་ན་
སྐྱོན་མེད་དེ། རྟགས་ཡང་དག་ལ་གསུམ་པོ་དེར་གྲངས་ངེས་པར་བསྟན་
5



པ་ནི་གཙོ་ཆེ་བའི་སྒོ་ནས་བསྟན་པའམ་དབྱེ་བསྡུ་ཙམ་ཡིན་པའི་ཕྱིར་ཏེ།
རྟགས་ཡང་དག་ལ་བསྒྲུབ་བྱའི་ཆོས་ཀྱི་སྒོ་ནས་དགག་རྟགས་ཡང་དག་
དང་སྒྲུབ་རྟགས་ ཡང་ དག་ གཉིས་ སུ་ གྲངས་ངེས་ཏེ། དེ་ ལ་ རང་ གི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་དགག་པ་གོ་བར་བྱེད་པ་དང་།
དེ་སྒྲུབ་པ་གོ་བར་བྱེད་པ་གཉིས་སུ་ངེས་པ་ལས། དང་པོ་དགག་རྟགས་
ཡང་དག་དང༌། ཕྱི་མ་སྒྲུབ་རྟགས་ཡང་དག་ཏུ་འཇོག་པའི་ཕྱིར། དེ་ལ་
བསྒྲུབ་བྱའི་སྒོ་ནས་དངོས་སྟོབས་ཡིད་ཆེས་གྲགས་པའི་རྟགས་ཡང་
དག་གསུམ་དུ་ངེས་ཏེ། དེ་ལ་རང་གི་བསྒྲུབ་བྱ་དངོས་སྟོབས་དང་ཡིད་
ཆེས་དང་གྲགས་པའི་རྗེས་དཔག་གིས་གྲུབ་པ་གསུམ་དུ་ངེས་པ་ལས།
དང་པོ་དངོས་སྟོབས་དང་། གཉིས་པ་ཡིད་ཆེས་དང་། གསུམ་པ་གྲགས་
པའི་རྟགས་ཡང་དག་ཏུ་འཇོག་པའི་ཕྱིར། དེ་ལ་བསྒྲུབ་ཚུལ་གྱི་སྒོ་ནས་
དོན་སྒྲུབ་དང་ཐ་སྙད་སྒྲུབ་ཀྱི་རྟགས་ཡང་དག་གཉིས་སུ་ངེས་ཏེ། དེ་ལ་
རྩོད་གཞིའི་སྟེང་དུ་རང་གི་བསྒྲུབ་བྱའི་ཆོས་ཀྱི་དོན་སྒྲུབ་པ་དང༌། དེའི་
ཐ་སྙད་ཙམ་སྒྲུབ་པ་གཉིས་སུ་ངེས་པ་ལས། དང་པོ་དོན་གྲུབ་དང་། ཕྱི་
མ་ཐ་སྙད་སྒྲུབ་ཀྱི་རྟགས་ཡང་དག་ཏུ་འཇོག་པའི་ཕྱིར། དེ་ལ་མཐུན་
ཕྱོགས་ལ་འཇུག་ཚུལ་གྱི་སྒོ་ནས་མཐུན་ཕྱོགས་ལ་ཁྱབ་བྱེད་དུ་འཇུག་
པ་དང་། དེ་ལ་རྣམ་གཉིས་སུ་འཇུག་པའི་རྟགས་ཡང་དག་གཉིས་སུ་
ངེས་པ་ཡིན་ཏེ། དེ་ལ་སྐབས་ཀྱི་མཐུན་ཕྱོགས་མཐའ་དག་ལ་ཁྱབ་པ་
དང༌། སྐབས་ཀྱི་མཐུན་ཕྱོགས་ཀྱི་ཆ་འགའ་ཞིག་ལ་མ་ཁྱབ་པ་གཉིས་
116



སུ་ངེས་པ་ལས། དང་པོ་སྔ་མ་དང་། གཉིས་པ་ཕྱི་མར་འཇོག་པའི་ཕྱིར།
དེ་ལ་རྒོལ་བའི་སྒོ་ནས་རང་དོན་སྐབས་ཀྱི་རྟགས་ཡང་དག་དང་གཞན་
དོན་སྐབས་ཀྱི་རྟགས་ཡང་དག་གཉིས་སུ་ངེས་པ་ཡིན་ཏེ། དེ་ལ་རང་
འགོད་པ་པོའི་གང་ཟག་གིས་རང་ཉིད་ཀྱི་ངོར་བཀོད་པ་དང་། དེས་རང་
ལས་རྒྱུད་ཐ་དད་པའི་གང་ཟག་གི་ངོར་བཀོད་པ་གཉིས་སུ་ངེས་པ་
ལས། དང་པོ་རང་དོན་སྐབས་ཀྱི་དེ་དང་གཉིས་པ་གཞན་དོན་སྐབས་
ཀྱི་དེར་འཇོག་པའི་ཕྱིར། དེས་ན་དེ་སྒྲུབ་ཀྱི་རྟགས་ཡང་དག་ལ། དེ་
སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་
ངེས་པ་སོགས་ཀྱང་ཁས་བླངས་པར་བྱའོ།
༈ གསུམ་པ་བརྩོད་པ་སྤོང་བ་ལ། ཁ་ཅིག་ན་རེ། ཤེས་བྱ་
དང་གཅིག་ཡིན་ན། དེ་སྒྲུབ་ཀྱི་རྟགས་ཡང་དག་ཡོད་པས་ཁྱབ་པར་
ཐལ། དེ་ཡོད་པའི་ ཕྱིར་ཟེར་ན་མ་ཁྱབ། ཁ་ཅིག་ན་རེ། དེ་སྒྲུབ་ཀྱི་
གཏན་ཚིགས་ལྟར་སྣང་ལ་དེ་སྒྲུབ་ཀྱི་འགལ་མ་ངེས་མ་གྲུབ་པའི་གཏན་
ཚིགས་གསུམ་དུ་གྲངས་ངེས་པར་ཐལ། ཤེས་བྱ་དང་གཅིག་ཡིན་ན།།
དེ་ལ་དེ་གསུམ་དུ་གྲངས་མ་ངེས་པས་མ་ཁྱབ། དེ་ཡིན་ན། དེ་སྒྲུབ་ཀྱི་
རྟགས་ཡང་དག་ ( ༣༡ན ) ལ་དེ་སྒྲུབ་ཀྱི་འབྲས་རང་མ་དམིགས་པའི་
རྟགས་ཡང་དག་གསུམ་དུ་གྲངས་ངེས་པའི་མ་ཁྱབ་པ་གང་ཞིག དེ་
སྒྲུབ་ཀྱི་རྟགས་ཡང་དག་ལ་དེ་གསུམ་དུ་གྲངས་ངེས་པའི་ཕྱིར། འདོད་
ན། དེ་སྒྲུབ་ཀྱི་འགལ་རྟགས་ཡོད་པར་ཐལ། འདོད་པའི་ཕྱིར། འདོད་
117



ན། དེ་སྒྲུབ་ཀྱི་བསྒྲུབ་བྱ་ཚད་མས་བསལ་བར་ཐལ་ལོ། འདོད་མི་ནུས་
ཏེ། དེ་སྒྲུབ་ཀྱི་རྟགས་ཡང་དག་ཡོད་པའི་ཕྱིར། གཞན་ཡང་། དེ་སྒྲུབ་
ཀྱི་དགག་བྱ་དེ་དེ་སྒྲུབ་ཀྱི་རྟགས་ཡང་དག་གི་དགག་བྱ་ཡིན་པར་ཐལ།
དེ་སྒྲུབ་ཀྱི་རྟགས་ཡང་དག་ཡོད་པ་གང་ཞིག སྒྲ་མི་རྟག་པར་སྒྲུབ་
པའི་དགག་བྱ་དེ་སྒྲ་མི་རྟག་པར་སྒྲུབ་པའི་རྟགས་ཡང་དག་གི་དགག་བྱ་
ཡིན་པའི་ཕྱིར། འདོད་ན། དེ་སྒྲུབ་ཀྱི་དགག་བྱ་མེད་པར་ཐལ། འདོད་
པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་འགལ་རྟགས་ཡོད་པའི་ཕྱིར།
གཞན་ཡང་། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན།
སྒྲུབ་པ་ཡིན་དགོས་པར་ཐལ། དེ་སྒྲུབ་ཀྱི་སྒྲུབ་རྟགས་ཡང་དག་ཡོད་
པའི་ ཕྱིར། ཟེར་ན་མ་ཁྱབ། གཞན་ཡང་། དེ་ཡིན་ན། དགག་པ་ཡིན་
དགོས་པར་ཐལ། དེ་སྒྲུབ་ཀྱི་དགག་རྟགས་ཡང་དག་ཡོད་པའི་ཕྱིར།
ཟེར་ན་མ་ཁྱབ། གཞན་ཡང་། དེ་སྒྲུབ་ཀྱི་སྒྲུབ་རྟགས་ཡང་དག་མེད་
པར་ཐལ། དེ་སྒྲུབ་ཀྱི་དགག་རྟགས་ཡང་དག་ཡོད་པའི་ཕྱིར། ཟེར་ན་
མ་ཁྱབ། གཞན་ཡང་། གང་ཟག་གི་བདག་མེད་དང་གཅིག་ཡིན་ན། དེ་
སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་མ་ཡིན་དགོས་པར་ཐལ།
དེ་ སྒྲུབ་ ཀྱི་ སྒྲུབ་ རྟགས་ ཡང་ དག་ ཡོད་ པའི་ ཕྱིར། ཟེར་ན་ མ་ ཁྱབ།
གཞན་ ཡང་། མི་རྟག་ པ་ དང༌ གཅིག་ ཡིན་ན། དེ་ སྒྲུབ་ ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་ བྱ་མ་ཡིན་དགོས་པར་ཐལ། དེ་སྒྲུབ་ཀྱི་
དགག་རྟགས་ཡང་དག་ཡོད་པའི་ཕྱིར། ཟེར་ན་མ་ཁྱབ་བོ། མ་ཁྱབ་
118



མཚམས་དེ་རྣམས་ལ། ཁ་ཅིག་ན་རེ། སྒྲ་མི་རྟག་པ་དང་ཆོས་དེ་གང་
རུང་དུ་སྒྲུབ་པའི་རྟགས་ཡང་དག་ཡོད་པར་ཐལ། སྒྲ་མི་རྟག་པ་དང་
དངོས་ པོ་ གང་ རུང་ དུ་ སྒྲུབ་ པའི་རྟགས་ཡང་ དག་ ཡོད་ པ་ གང་ ཞིག་
དངོས་པོ་དང་གཅིག་ཡིན་ན། ཆོས་དེ་དང་གཅིག་མ་ཡིན་པས་མ་ཁྱབ་
པའི་ཕྱིར། འདོད་ན། དེ་ལྟར་སྒྲུབ་པའི་སྒྲུབ་རྟགས་ཡང་དག་ཡོད་པར་
ཐལ། འདོད་ པ་ གང་ ཞིག དེ་ གང་ རུང་ སྒྲུབ་ པ་ ཡིན་ པའི་ ཕྱིར།
འདོད་ན། དེ་ལྟར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡིན་ན། སྒྲུབ་པ་ཡིན་དགོས་པར་ཐལ། འདོད་པའི་ཕྱིར། ཁྱབ་པ་ཁས།
འདོད་ན། མི་རྟག་པ་དང་གང་ཟག་གི་བདག་མེད་གང་རུང་གིས་བཤོག
འདོད་ན། གང་ཟག་གི་བདག་མེད་སྒྲུབ་པ་ཡིན་པར་ཐལ། དེ་གང་རུང་
སྒྲུབ་པ་ཡིན་པའི་ཕྱིར། མ་གྲུབ་ན། དེ་དེར་ཐལ། དེ་གང་རུང་ཡོད། དེ་
གང་རུང་དགག་པ་མ་ཡིན་པའི་ཕྱིར། གཉིས་པ་མ་གྲུབ་ན། སྒྲ་དེ་གང་
རུང་དུ་སྒྲུབ་པའི་དགག་རྟགས་ཡང་དག་ཡོད་པར་ཐལ། དེ་ལྟར་སྒྲུབ་
པའི་རྟགས་ཡང་དག་ཡོད་པ་གང་ཞིག མ་གྲུབ་པའི་ཕྱིར། འདོད་
ན། དེ་དེར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན།
དགག་ པ་ ཡིན་ དགོས་ པར་ ཐལ། འདོད་ པའི་ ཕྱིར། ཁྱབ་ པ་ ཁས།
འདོད་ན། མི་རྟག་པ་དང་དངོས་པོ་གང་རུང་གིས་བཤོག །གཞན་
ཡང་། དུ་ལྡན་ལ་ལ་མེ་ཡོད་པར་སྒྲུབ་པའི་སྒྲུབ་རྟགས་ཡང་དག་མེད་
པར་ཐལ། དེ་སྒྲུབ་ཀྱི་དགག་རྟགས་ཡང་དག་ཡོད་པའི་ཕྱིར། ཁྱབ་པ་
119



ཁས། མ་གྲུབ་ན། དེར་ཐལ། དུ་ལྡན་ལའི་སྟེང་དུ་གྲང་རེག་གིས་སྟོང་
པ་ཙམ་ལ་ཚད་མས་ཤེས་འདོད་བཞུགས་པའི་གང་ཟག་གི་ངོར་དུ་ལྡན་
ལ་ལ་ཆོས་ཅན། མེ་ཡོད་དེ། དུ་བ ( ༣༡བ）ཡོད་པའི་ཕྱིར། ཞེས་
བཀོད་པའི་ཚེ་ན་དུ་བ་དུ་ ལྡན་ལ་ལ་མེ་ཡོད་པར་སྒྲུབ་པའི་དགག་
རྟགས་ཡང་དག་ཡིན་པའི་ཕྱིར་ཏེ། གྲང་རེག་གིས་སྟོང་པ་དེ་དེའི་ཚེ་ན་
དུ་བའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡིན་པའི་ཕྱིར་ཏེ། དུ་ལྡན་ལ་གྲང་རེག་གིས་སྟོང་པ་དེ་དེའི་ཚེ་ན་དུ་བའི་
རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡང་དག་ཡིན་པའི་ཕྱིར་ཏེ།
མིག་སོགས་གང་ཟག་གི་བདག་གི་དོན་བྱེད་པ་དེ། གྲངས་ཅན་པས་ཞེ་
འདོད་ལ་མིག་སོགས་གང་ཟག་གི་བདག་གི་དོན་བྱེད་པར་སྒྲུབ་འདོད་
ནས་ ངག་ ཏུ་ མིག་ སོགས་ ཆོས་ ཅན། གཞན་ དོན་ བྱེད་ དེ། འདུས་
བསགས་ཡིན་པའི་ ཕྱིར། ཞེས་བཀོད་པའི་ཚེ་ན་འདུས་བསགས་ཀྱི་
རྟགས་ ཀྱིས་མིག་ སོགས་ གཞན་དོན་ བྱེད་ པར་ སྒྲུབ་ པའི་ དངོས་ ཀྱི་
བསྒྲུབ་བྱ་ཡིན་པའི་ཕྱིར། ཁོ་ན་རེ་མ་ཁྱབ་ཟེར། རྟགས་དེར་ཐལ། མ་
བརྗོད་ན་ཡང་འདོད་པས་ཁྱབ། །ཅེས་སོགས་གསུངས་པའི་ཕྱིར། ཟེར་
བ་ལ་མ་ཁྱབ་ཟེར་བ་པོ་ན་རེ། དུ་ལྡན་ལའི་སྟེང་དུ་མི་རྟག་པ་ཙམ་ལ་
ཚད་མས་ཤེས་འདོད་དང་ལྡན་པའི་གང་ཟག་གི་ངོར་དུ་ལྡན་ལ་ལ་ཆོས་
ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་བཀོད་པའི་ཚེ་ན་དུ་བ་དུ་
ལྡན་ལ་ལ་མེ་ཡོད་པར་སྒྲུབ་པའི་རང་བཞིན་གྱི་རྟགས་ཡང་དག་ཡིན་
120



པར་ཐལ། མི་རྟག་པ་དེ་དེའི་ཚེ་ན། དེའི་རྟགས་ཀྱིས་དེ་སྒྲུབ་ཀྱི་དངོས་
ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པའི་ཕྱིར། མ་གྲུབ་ན་སོང་། དེར་
ཐལ། གྲང་རེག་གིས་སྟོང་པ་དེ་དུ་ལྡན་ལའི་སྟེང་དུ་གྲང་རེག་གིས་སྟོང་
པ་ཙམ་ལ་ཚད་མས་ཤེས་འདོད་ཞུགས་པའི་གང་ཟག་གི་ངོར་དེ་ལྟར་
བཀོད་པའི་ཚེ་ན་དེའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་
སུ་བཟུང་བྱ་ཡིན་པའི་ཕྱིར། རྟགས་ཁས། འདོད་ན། དེའི་ཚེ་ན་དུ་བ་
ཆོས་ཅན། དེ་སྒྲུབ་ཀྱི་རང་བཞིན་གྱི་རྟགས་ཡང་དག་མ་ཡིན་པར་ཐལ།
དེ་སྒྲུབ་ཀྱི་འབྲས་རྟགས་ཡང་དག་ཡིན་པའི་ཕྱིར་ཏེ། དེ་སྒྲུབ་ཀྱི་བསྒྲུབ་
རྟགས་ཡང་དག་གང་ཞིག མེའི་འབྲས་བུ་ཡིན་པའི་ཕྱིར། དང་པོ་
དེར་ཐལ། དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཡིན་པའི་ཕྱིར།
རྟགས་ཁས་ཟེར། ཁ་ཅིག་ན་རེ། དེ་སྒྲུབ་ཀྱི་སྒྲུབ་རྟགས་ཡང་དག་ཡོད་
ན། གང་ཟག་གི་བདག་མེད་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
བཟུང་བྱ་ཡིན་པར་རྟོགས་པའི་ཚད་མ་མེད་པས་ཁྱབ་པ་ཡོད་པར་ཐལ།
དེ་ཡོད་ན། གང་ཟག་གི་བདག་མེད་དང་ གཅིག་ཡིན་ན། དེ་སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་མ་ཡིན་པས་ཁྱབ་པའི་ཁྱབ་པ་
ཡོད་ པའི་ ཕྱིར། རྟགས་ ཁས། ཁོ་ན་རེ་མ་ ཁྱབ་ཟེར། འདོད་ན། གང་
ཟག་གི་བདག་མེད་རྗོད་བྱེད་ཀྱི་སྒྲ་མི་རྟག་པར་སྒྲུབ་པའི་བསྒྲུབ་རྟགས་
ཡང་དག་ཡོད་པར་ཐལ། རྗོད་བྱེད་ཀྱི་སྒྲ་མི་རྟག་པར་སྒྲུབ་པའི་སྒྲུབ་
རྟགས་ཡང་དག་ཡོད་པའི་ཕྱིར། འདོད་ན་སོང་། གང་ཟག་གི་བདག་
121



མེད་རྗོད་བྱེད་ཀྱི་སྒྲ་ཆོས་ཅན། ཁྱོད་མི་རྟག་པར་སྒྲུབ་པའི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ཡིན་པ་ཡོད་པར་ཐལ། འདོད་པའི་ཕྱིར།
འདོད་ན་སོང་། དེ་ཆོས་ཅན། ཁྱོད་དེར་སྒྲུབ་པའི་དེ་ཡིན་པ་རྟོགས་པའི་
ཚད་མ་ཡོད་པར་ཐལ། འདོད་པའི་ཕྱིར། འདོད་ན། དེ་མེད་པར་ཐལ།
རྗོད་བྱེད་ཀྱི་སྒྲ་མི་རྟག་པར་སྒྲུབ་པའི་སྒྲུབ་རྟགས་ཡང་དག་ཡོད་པའི་
ཕྱིར། འཁོར་གསུམ་ཟེར། ཁོ་ན་རེ། རྩ་བར་མ་ཁྱབ་ཏེ། རྗོད་བྱེད་ཀྱི་
སྒྲ་མི་རྟག་པར་སྒྲུབ་པའི་སྒྲུབ་རྟགས་ཡང་དག་ཡོད་ན། གང་ཟག་གི་
བདག་མེད་རྗོད་བྱེད་ཀྱི་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་ཡིན་པ་རྟོགས་པའི་ཚད་མ་མེད་པས་ཁྱབ་པར་ཐལ།
དེ་ཡོད་ན་གང་ཟག་གི་ (༣༢ན ) བདག་མེད་དང་གཅིག་ཡིན་ན།
རྗོད་བྱེད་ཀྱི་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་
བཟུང་བྱ་མ་ཡིན་པས་ཁྱབ་པ་ཡོད་པའི་ཕྱིར། ཁྱབ་པ་ཁས། རྟགས་སླ།
ཟེར་རོ། ཁ་ཅིག་ན་རེ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་
བྱ་ཡིན་ན། རྒྱུ་ཡིན་དགོས་པར་ཐལ། དེ་སྒྲུབ་ཀྱི་འབྲས་རྟགས་ཡང་
དག་ཡོད་པ་གང་ཞིག དུ་ལྡན་ལ་ལ་མེ་ཡོད་པར་སྒྲུབ་པའི་དངོས་
ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན། རྒྱུ་ཡིན་དགོས་པའི་ཕྱིར་ཟེར་
122



གཏན་ཚིགས་ལྟར་སྣང་དེ་ལས་གཞན་ཞེས་པའི་
དོན་བཤད་པ།
༈ གཏན་ ཚིགས་ ལྟར་ སྣང་ དེ་ ལས་ གཞན། ཞེས་ པའི་
སྐབས་སུ་དགག་བཞག་སྤང་གསུམ། དང་པོ་ལ་ཁ་ཅིག་ན་རེ། དེ་སྒྲུབ་
ཀྱི་ཚུལ་གསུམ་མ་ཡིན་པ། དེ་སྒྲུབ་ཀྱི་གཏན་ཚིགས་ལྟར་སྣང་གི་མཚན་
ཉིད་ཟེར་ན། སྒྲ་ཆོས་ཅན། རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་
ན་བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་མཚོན་བྱ་དེར་ཐལ། དེ་
སྒྲུབ་ཀྱི་མཚན་ཉིད་དེའི་ཕྱིར་ཏེ། དེ་སྒྲུབ་ཀྱི་རྟགས་ཡང་དག་མ་ཡིན་
པའི་ཕྱིར། མ་གྲུབ་ན། སྒྲ་ཆོས་ཅན། རྟག་སྟེ། བྱས་པའི་ཕྱིར་ཞེས་པའི་
རྟགས་སྦྱོར་བཀོད་པས། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་
དག་ཏུ་བཀོད་པར་སོང་བར་ཐལ། མ་གྲུབ་པའི་ཕྱིར། འདོད་ན། དེ་སྒྲ་
རྟག་པར་སྒྲུབ་པའི་སྒྲུབ་བྱེད་བཀོད་པས་དེ་དེ་སྒྲུབ་ཀྱི་རྟགས་ཡང་དག་
ཏུ་བཀོད་པར་སོང་བར་ཐལ། འདོད་པའི་ཕྱིར། འདོད་ན། གྲངས་ཅན་
གྱིས་དེ་དེ་སྒྲུབ་ཀྱི་རྟགས་ཡང་དག་ཏུ་བཀོད་པར་ཐལ། འདོད་པ་གང་
ཞིག དེས་སྒྲ་རྟག་པར་སྒྲུབ་པའི་སྒྲུབ་བྱེད་བཀོད་པའི་ཕྱིར། འདོད་
ན། དེ་བྱས་པ་དེ་སྒྲུབ་ཀྱི་རྟགས་ཡང་དག་ཏུ་འགོད་པ་པོའི་གང་ཟག་
ཡིན་པར་ ཐལ་ལོ། རྩ་བར་འདོད་ན། དེ་ཆོས་ཅན། དེ་མ་ཡིན་པར་
ཐལ། དེ་སྒྲུབ་ཀྱི་རྟགས་སུ་མ་བཀོད་པའི་ཕྱིར། །མ་གྲུབ་ན། ཕྱོགས་
ཆོས་ ཞེས་ པའི་ སྐབས་ སུ་ བསྒྲུབས་ཟིན། གཞན་ཡང་། སྦྱོར་བ་སྐོར་
123



གཅིག་གི་ཚུལ་གསུམ་མ་ཡིན་པ་སྦྱོར་བ་སྐོར་གཅིག་གི་གཏན་ཚིགས་
ལྟར་ སྣང་ གི་ མཚན་ ཉིད་ དུ་ ཐལ། དམ་བཅའ་ དེའི་ ཕྱིར། འདོད་ན།
མིག་ཤེས་ཀྱི་བཟུང་བྱ་ཆོས་ཅན། མཉན་བྱའི་རྟགས་ཀྱིས་སྒྲ་མི་རྟག་
པར་སྒྲུབ་པའི་གཏན་ཚིགས་ལྟར་སྣང་དུ་ཐལ། དེའི་རྟགས་ཀྱིས་དེ་
སྒྲུབ་ཀྱི་ཚུལ་གསུམ་མ་ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་
མི་ནུས་ཏེ། དེའི་རྟགས་ཀྱིས་དེ་སྒྲུབ་ཀྱི་རྟགས་སུ་མ་བཀོད་པའི་ཕྱིར་ཏེ།
ཆོས་ཅན་དེའི་ཕྱིར། བྱས་པ་ལ་ཁོ་ན་རེ། དེ་སྒྲུབ་ཀྱི་ཚུལ་གསུམ་མ་
ཡིན་པ། དེ་སྒྲུབ་ཀྱི་གཏན་ཚིགས་ལྟར་སྣང་གི་མཚན་ཉིད་དུ་ཐལ། དེ་
སྒྲུབ་ཀྱི་ཚུལ་གསུམ་ཡིན་པ། དེ་སྒྲུབ་ཀྱི་གཏན་ཚིགས་ཡང་དག་གི་
མཚན་ཉིད་ཡིན་པའི་ཕྱིར། ཟེར་ན། དེ་སྒྲུབ་ཀྱི་ངོ་བོའི་དོན་སོགས་ཆོས་
ལྔ་ཚང་བ་མ་ཡིན་པ། དེ་སྒྲུབ་ཀྱི་གཞན་དོན་བསྒྲུབ་བྱ་ལྟར་སྣང་གི་
མཚན་ཉིད་དུ་ཐལ། དེ་སྒྲུབ་ཀྱི་ངོ་བོ་དོན་སོགས་ཆོས་ལྔ་ཚང་བ། དེ་
སྒྲུབ་ཀྱི་གཞན་དོན་བསྒྲུབ་བྱ་ཡང་དག་གི་མཚན་ཉིད་ཡིན་པའི་ཕྱིར།
ཁྱབ་པ་ ཁས། འདོད་ན། སྒྲ་རྟག་པ་ཆོས་ཅན། སྒྲ་མི་རྟག་པར་སྒྲུབ་
པའི་བསྒྲུབ་བྱ་ལྟར་སྣང་དུ་ཐལ། དེ་སྒྲུབ་ཀྱི་གཞན་དོན་བསྒྲུབ་བྱ་ལྟར་
སྣང་ཡིན་པའི་ཕྱིར་ཏེ། དེ་སྒྲུབ་ཀྱི་ངོ་བོའི་དོན་སོགས་ཆོས་ལྔ་ཚང་བ་མ་
ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་སྒྲུབ་ཀྱི་བསྒྲུབ་བྱ་
མ་ཡིན་པའི་ ཕྱིར། གཞན་ཡང་། དེ་སྒྲུབ་ཀྱི་རང་དོན་སྐབས་ཀྱི་ཚུལ་
གསུམ་མ་ཡིན་པ་དེ་སྒྲུབ་ཀྱི་ (༣༢བ ) རང་དོན་སྐབས་ཀྱི་གཏན་
124



ཚིགས་ལྟར་སྣང་གི་མཚན་ཉིད་དང་། དེ་སྒྲུབ་ཀྱི་གཞན་དོན་སྐབས་ཀྱི་
ཚུལ་གསུམ་མ་ཡིན་པ་དེ་སྒྲུབ་ཀྱི་གཞན་དོན་སྐབས་ཀྱི་གཏན་ཚིགས་
ལྟར་སྣང་གི་མཚན་ཉིད་དུ་ཐལ། དེ་སྒྲུབ་གྱི་རང་དོན་སྐབས་ཀྱི་ཚུལ་
གསུམ་ཡིན་པ། དེ་སྒྲུབ་ཀྱི་རང་དོན་སྐབས་ཀྱི་རྟགས་ཡང་དག་གི་
མཚན་ཉིད་དང༌། དེ་སྒྲུབ་ཀྱི་གཞན་དོན་སྐབས་ཀྱི་ཚུལ་གསུམ་ཡིན་པ།
དེ་སྒྲུབ་ཀྱི་གཞན་དོན་སྐབས་ཀྱི་རྟགས་ཡང་དག་གི་མཚན་ཉིད་ཡིན་
པའི་ཕྱིར། ཁྱབ་པ་ཁས། འདོད་ན། བྱས་པ་ཆོས་ཅན། སྒྲ་མི་རྟག་པར་
སྒྲུབ་པའི་རང་དོན་སྐབས་ཀྱི་གཏན་ཚིགས་ལྟར་སྣང་དུ་ཐལ། དེ་སྒྲུབ་
ཀྱི་རང་དོན་སྐབས་ཀྱི་ཚུལ་གསུམ་མ་ཡིན་པའི་ཕྱིར། ཁྱབ་པ་ཁས།
རྟགས་དེར་ཐལ། དེ་སྒྲུབ་ཀྱི་རང་དོན་སྐབས་ཀྱི་རྟགས་ཡང་དག་མ་
ཡིན་པའི་ཕྱིར་ཏེ། དེ་སྒྲུབ་ཀྱི་གཞན་དོན་སྐབས་ཀྱི་རྟགས་ཡང་དག་
ཡིན་པའི་ཕྱིར། རྩ་བར་འདོད་ན། དེ་སྒྲུབ་ཀྱི་གཏན་ཚིགས་ལྟར་སྣང་དུ་
ཐལ། འདོད་པའི་ཕྱིར། གཞན་ཡང་། བྱས་པ་སྒྲ་མི་རྟག་པར་སྒྲུབ་པའི་
རང་དོན་སྐབས་ཀྱི་རྟགས་ཡང་དག་ཏུ་བཀོད་པའི་ཚེ་ན་བྱས་པ་ཆོས་
ཅན། སྒྲ་མི་རྟག་པར་སྒྲུབ་པའི་གཞན་དོན་སྐབས་ཀྱི་གཏན་ཚིགས་
ལྟར་སྣང་དུ་ཐལ། དེ་སྒྲུབ་ཀྱི་གཞན་དོན་སྐབས་ཀྱི་ཚུལ་གསུམ་མ་ཡིན་
པའི་ ཕྱིར། ཁྱབ་ པ་ ཁས། རྟགས་ དེར་ ཐལ། དེ་ སྒྲུབ་ ཀྱི་ གཞན་དོན་
སྐབས་ཀྱི་རྟགས་ཡང་དག་མ་ཡིན་པའི་ཕྱིར་ཏེ། དེ་སྒྲུབ་ཀྱི་རང་དོན་
སྐབས་ཀྱི་རྟགས་ཡང་དག་ཡིན་པའི་ཕྱིར། རྩ་བར་འདོད་ན། དེ་སྒྲུབ་
125



ཀྱི་གཏན་ཚིགས་ལྟར་སྣང་དུ་ཐལ་ལོ། བྱས་པ་ལ་ཁོ་ན་རེ། བྱས་པ་
ཆོས་ཅན། སྒྲ་མི་རྟག་པར་སྒྲུབ་པའི་རང་དོན་སྐབས་ཀྱི་རྟགས་ཡང་
དག་ཡིན་པར་ཐལ། བྱས་པ་དེ་སྒྲུབ་ཀྱི་རང་དོན་སྐབས་ཀྱི་རྟགས་ཡང་
དག་ཏུ་བཀོད་པའི་ཚེ་ན། དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར།
ཁྱབ་སྟེ། བྱས་པ་དེ་སྒྲུབ་ཀྱི་གཞན་དོན་སྐབས་ཀྱི་རྟགས་ཡང་དག་ཏུ་
བཀོད་པའི་ཚེ། དེ་སྒྲུབ་ཀྱི་རྟགས་ཡང་དག་ཡིན་ན། དེ་སྒྲུབ་ཀྱི་གཞན་
དོན་སྐབས་ཀྱི་རྟགས་ཡང་དག་ཡིན་པའི་ཁྱབ་པའི་ཕྱིར། ཟེར་ན་མ་
ཁྱབ། གཞན་ཡང་། བྱས་པ་ཆོས་ཅན། དེ་སྒྲུབ་ཀྱི་རང་དོན་སྐབས་ཀྱི་
རྟགས་ཡང་དག་ཡིན་པར་ཐལ། བྱས་པ་དེ་སྒྲུབ་ཀྱི་རང་དོན་སྐབས་ཀྱི་
རྟགས་ཡང་དག་ཏུ་བཀོད་པའི་ཚེ་ན། དེ་སྒྲུབ་ཀྱི་རང་དོན་སྐབས་ཀྱི་
རྟགས་ཡང་དག་ཡིན་པའི་ཕྱིར་ཏེ། དེའི་ཚེ་ན་བྱས་རྟགས་ཀྱིས་དེ་སྒྲུབ་
ཀྱི་རང་དོན་སྐབས་ཀྱི་རྟགས་ཡང་དག་ཡིན་པའི་ཕྱིར་ཏེ། དེའི་ཚེ་ན་
དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་གང་ཞིག དེའི་ཚེ་ན་
དེའི་རྟགས་ཀྱིས་དེ་སྒྲུབ་ཀྱི་གཞན་དོན་སྐབས་ཀྱི་རྟགས་ཡང་དག་མ་
ཡིན་པའི་ཕྱིར། གཉིས་པ་མ་གྲུབ་ན། དེའི་ཚེ་ན་དེའི་རྟགས་ཀྱིས་དེ་
སྒྲུབ་ཀྱི་གཞན་དོན་སྐབས་ཀྱི་རྟགས་ཡང་དག་ཏུ་བཀོད་པར་ཐལ། མ་
གྲུབ་པའི་ཕྱིར། འདོད་མི་ནུས་སོ། །དང་པོ་མ་གྲུབ་ན། བྱས་པ་ཁྱོད་ཀྱི་
རྟགས་ཀྱིས་སྒྲ་མི་རྟག་པར་སྒྲུབ་པའི་གཞན་དོན་སྐབས་ཀྱི་རྟགས་ཡང་
དག་ཏུ་བཀོད་པར་ཐལ། བྱས་པ་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་
126



ཡང་དག་ཏུ་བཀོད་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་
པར་ཐལ། མ་གྲུབ་པའི་ཕྱིར། འདོད་ན། བྱས་རྟགས་ཀྱིས་དེ་སྒྲུབ་ཀྱི་
རང་དོན་སྐབས་ཀྱི་རྟགས་ཡང་དག་ཏུ་བཀོད་པའི་ཚེ་ན་བྱས་པ་ཆོས་
ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། བྱས་པ་དེའི་ཚེ་ན་
དེའི་རྟགས་ཀྱིས་དེ་སྒྲུབ་ཀྱི་རང་དོན་སྐབས་ཀྱི་རྟགས་ཡང་དག་ཏུ་
བཀོད་པའི་ཕྱིར། ཟེར་ན། དེ་ལ་ཁ་ཅིག་ན་རེ། བྱས་པ་ཆོས་ཅན། སྒྲ་
མི་རྟག་པར་སྒྲུབ་པའི་གཏན་ཚིགས་ལྟར་སྣང་དུ་ཐལ། བྱས་པ་དེ་སྒྲུབ་
ཀྱི་གཏན་ཚིགས་ལྟར་སྣང་དུ་བཀོད་པའི་ཚེ་ན་དེ་སྒྲུབ་ཀྱི་གཏན་ཚིགས་
ཡིན་པའི་ཕྱིར། ཁྱབ་སྟེ། ( ༣ ༣ན ) བྱས་པ་དེ་སྒྲུབ་ཀྱི་གཏན་ཚིགས་
ཡང་དག་ཏུ་བཀོད་པའི་ཚེ་ན་དེ་སྒྲུབ་ཀྱི་གཏན་ཚིགས་ཡིན་ན། དེ་སྒྲུབ་
ཀྱི་རྟགས་ཡང་དག་ཡིན་པས་ཁྱབ་པའི་ ཕྱིར། ཁྱབ་པ་ ཁས། གཞན་
ཡང་། དེ་ཆོས་ཅན། དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་ཐལ། དེ་
དེ་སྒྲུབ་ཀྱི་གཏན་ཚིགས་ལྟར་སྣང་དུ་བཀོད་པའི་ཚེ་ན་དེ་སྒྲུབ་ཀྱི་གཏན་
ཚིགས་ལྟར་སྣང་ཡིན་པའི་ཕྱིར་ཏེ། དེའི་ཚེ་ན་བྱས་རྟགས་ཀྱིས་དེ་སྒྲུབ་
ཀྱི་དེ་ཡིན་པའི་ཕྱིར་ཏེ། དེའི་ཚེ་ན་དེའི་རྟགས་ཀྱིས་དེ་སྒྲུབ་ཀྱི་རྟགས་སུ་
བཀོད་པ་གང་ཞིག དེའི་ཚེ་ན་དེའི་རྟགས་ཀྱིས་དེ་སྒྲུབ་ཀྱི་རྟགས་
ཡང་དག་མ་ཡིན་པའི་ཕྱིར། གཉིས་པ་སླ། དང་པོ་མ་གྲུབ་ན། བྱས་པ་
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་ཏུ་བཀོད་པར་ཐལ། དེ་
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་སུ་བཀོད་པའི་ཕྱིར། ཞེས་པའི་
127



ཐལ་འགྱུར་ལ་ཁྱབ་པ་ཡོད་པར་ཐལ། མ་གྲུབ་པ་དེའི་ཕྱིར། འདོད་ན།
བྱས་པ་དེ་སྒྲུབ་ཀྱི་གཏན་ཚིགས་ལྟར་སྣང་དུ་བཀོད་པའི་ཚེ་ན་བྱས་པ་
ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། བྱས་པ་དེའི་ཚེ་ན་
དེའི་རྟགས་ཀྱིས་དེ་སྒྲུབ་ཀྱི་གཏན་ཚིགས་ལྟར་སྣང་དུ་བཀོད་པའི་ཕྱིར།
ཟེར་རོ། །ཁ་ཅིག དེ་སྒྲུབ་ཀྱི་རྟགས་སུ་བཀོད་པ་གང་ཞིག་དེ་སྒྲུབ་
ཀྱི་ཚུལ་གསུམ་མ་ཡིན་པ། དེ་སྒྲུབ་ཀྱི་གཏན་ཚིགས་ལྟར་སྣང་གི་མཚན་
ཉིད་ཟེར་ན། སྒྲ་ཆོས་ཅན། རྟག་སྟེ། བྱས་པའི་ཕྱིར། ཞེས་བཀོད་པའི་
ཚེ་ན་བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་མཚན་ཉིད་དེར་ཐལ།
དེ་སྒྲུབ་ཀྱི་ཚུལ་གསུམ་མ་ཡིན་པའི་ཕྱིར། འདོད་ན་སོང་། དེ་མ་ཡིན་
པར་ཐལ། དེ་སྒྲུབ་ཀྱི་གཏན་ཚིགས་ལྟར་སྣང་ཡིན་པའི་ཕྱིར། འཁོར་
གསུམ། ཁ་ཅིག་ན་རེ། དེ་སྒྲུབ་ཀྱི་རྟགས་སུ་བཀོད་པ་ཡང་ཡིན། དེ་
སྒྲུབ་ཀྱི་ཚུལ་གསུམ་མ་ཡིན་པ་ཡང་ཡིན་པའི་གཞི་མཐུན་པ། དེ་སྒྲུབ་
ཀྱི་གཏན་ཚིགས་ལྟར་སྣང་གི་མཚན་ཉིད་ཟེར་ན། དེ་ལ་ཁ་ཅིག་ན་རེ།
རི་བོང་རྭ་ཆོས་ཅན། སྒྲ་མི་རྟག་པར་སྒྲུབ་པའི་མཚན་ཉིད་དེར་ཐལ། དེ་
སྒྲུབ་ ཀྱི་མཚོན་བྱ་དེའི་ ཕྱིར། རྟགས་ སླ། འདོད་ན། མེད་པ་ ལ་ གཞི་
མཐུན་གྱི་རྣམ་བཞག་འཐད་པར་ཐལ། སྒྲ་མི་རྟག་པར་སྒྲུབ་པའི་རྟགས་
སུ་བཀོད་པ་ཡང་ཡིན་དེ་སྒྲུབ་ཀྱི་ཚུལ་གསུམ་མ་ཡིན་པ་ཡང་ཡིན་པའི་
གཞི་མཐུན་དུ་གྱུར་པའི་མེད་པ་ངོས་འཛིན་རྒྱུ་ཡོད་པའི་ཕྱིར། རྟགས་
ཁས། འདོད་ན། མེད་པ་ལ་སྤྱི་དང་བྱེ་བྲག་གི་རྣམ་བཞག་འཐད་པར་
128



ཐལ། འདོད་པའི་ཕྱིར་ཟེར་རོ།།
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང་།
མཐའ་དཔྱད་པ་གཉིས། དང་པོ་ནི། མིག་ཤེས་ཀྱི་གཟུང་བྱ་ཆོས་ཅན།
སྒྲ་མི་རྟག་པར་སྒྲུབ་པའི་གཏན་ཚིགས་ལྟར་སྣང་ཡིན་ཏེ། དེ་སྒྲུབ་ཀྱི་
ཚུལ་གསུམ་མ་ཡིན་པ་གང་ཞིག དེ་སྒྲུབ་ཀྱི་རྟགས་སུ་བཀོད་པའི་
ཕྱིར། གཉིས་པ་ལ། གཏན་ཚིགས་ལྟར་སྣང་ལ་མཚན་ཉིད་དང་། དབྱེ་
བ་གཉིས། དང༌ པོ་ནི། དེ་ སྒྲུབ་ ཀྱི་ཚུལ་ གསུམ་ མ་ ཡིན་ པ་ གང་ཞིག
དེ་སྒྲུབ་ཀྱི་རྟགས་སུ་བཀོད་པ་དེ་སྒྲུབ་ཀྱི་གཏན་ཚིགས་ལྟར་སྣང་གི་
མཚན་ཉིད། གཉིས་པ་ནི། གཏན་ཚིགས་ལྟར་སྣང་ལ་དབྱེ་ན། འགལ་
མ་ངེས་མ་གྲུབ་པའི་གཏན་ཚིགས་གསུམ་དུ་ཡོད་ཅིང་། དེ་ལ་དེ་གསུམ་
དུ་གྲངས་ངེས་པ་ཡང་ཡིན་ཏེ། སྤྱིར་རྟགས་སུ་བཀོད་ཙམ་དེ་ལ་ཕྱོགས་
ཆོས་ གྲུབ་ པའི་ གཏན་ ཚིགས་ དང༌། དེ་ མ་ གྲུབ་ པའི་ གཏན་ཚིགས་
གཉིས་སུ་ངེས། དང་པོ་དེ་ལ། ཕྱོགས་ཆོས་གྲུབ་ཅིང་། རྗེས་ཁྱབ་རྣལ་
མར་ངེས་པ་དང་། ( ༣ ༣བ ) མ་ངེས་པ་གཉིས་སུ་ངེས་པ་ལས། དང་
པོ་དེ་གཏན་ཚིགས་ཡང་དག་དང་། གཉིས་པ་དེ་ལ་ཕྱོགས་ཆོས་གྲུབ་
ཅིང་། རྗེས་ཁྱབ་ཕྱིན་ཅི་ལོག་ཏུ་ངེས་པ་དང་། ཕྱོགས་ཆོས་གྲུབ་ཅིང་།
རྗེས་ཁྱབ་ཕྱིན་ཅི་ལོག་ཏུ་ཡང་མ་ངེས་དེ་རྣལ་མར་ཡང་མ་ངེས་པ་
གཉིས་སུ་ངེས་པ་ལས་དང་པོ་འགལ་རྟགས་དང་། གཉིས་པ་མ་ངེས་
པའི་ གཏན་ཚིགས་ སུ་ འཇོག །ཕྱོགས་ཆོས་མ་གྲུབ་པའི་ གཏན་
129



ཚིགས་ དེ་ མ་ གྲུབ་ པའི་ གཏན་ ཚིགས་ སུ་ འཇོག་ པའི་ ཕྱིར། འགལ་
རྟགས་དང་མ་ངེས་པའི་གཏན་ཚིགས་འོག་ཏུ་འཆད་ཅིང་། །མ་གྲུབ་
པའི་གཏན་ཚིགས་ལ་མཚན་ཉིད་དང་། དབྱེ་བ་གཉིས། དང་པོ་ནི། དེ་
སྒྲུབ་ཀྱི་ཕྱོགས་ཆོས་མ་ཡིན་པ་གང་ཞིག དེ་སྒྲུབ་ཀྱི་རྟགས་ སུ་
བཀོད་ པ། དེ་ སྒྲུབ་ ཀྱི་ མ་ གྲུབ་ པའི་ གཏན་ ཚིགས་ ཀྱི་ མཚན་ ཉིད།།
གཉིས་པ་ནི། མ་གྲུབ་པའི་གཏན་ཚིགས་ལ་དབྱེ་ན། དོན་ལ་ལྟོས་ནས་
མ་གྲུབ་པ། བློ་ལ་ལྟོས་ནས་མ་གྲུབ་པ། རྒོལ་བ་ལ་ལྟོས་ནས་མ་གྲུབ་
པའི་གཏན་ཚིགས་དང་གསུམ་དུ་ཡོད། དང་པོ་ལ། གཞི་མ་གྲུབ་ནས་
མ་གྲུབ་པ་དང་། ཐ་དད་མེད་ནས་མ་གྲུབ་པ་དང་གཉིས་སུ་ཡོད། དང་
པོ་ལ། རྟགས་ཀྱི་ངོ་བོ་མེད་ནས་མ་གྲུབ་པ་དང་། ཆོས་ཅན་གྱི་ངོ་བོ་
མེད་ནས་མ་གྲུབ་པ། ཆོས་ཀྱི་ངོ་བོ་མེད་ནས་མ་གྲུབ་པ་དང་གསུམ་དུ་
ཡོད། དང་པོ་གཉིས་ཀྱི་མཚན་གཞི་ནི། གང་ཟག་གི་བདག་ཆོས་ཅན།
ཐམས་ཅད་ལ་ཁྱབ་པ་ཡིན་ཏེ། བདག་གི་ཡོན་ཏན་བདེ་སོགས་དང་
ལྡན་པའི་ཕྱིར་ཞེས་བཀོད་པའི་ཚེ་ན་དེ་ལྟ་བུའོ། གསུམ་པ་ནི། གསོན་
ལུས་ཆོས་ཅན། གང་ཟག་གི་བདག་དང་བཅས་པ་ཡིན་ཏེ། བདག་གི་
ཡོན་ཏན་འདུ་བྱེད་དང་ལྡན་པའི་ཕྱིར་ཞེས་བཀོད་པའི་ཚེ་ན་དེ་ལྟ་བུའོ།
གཉིས་པ་དེ་ལ་དབྱེ་ན། རྟགས་ཆོས་ཐ་དད་མེད་ནས་མ་གྲུབ་པ་དང་།
གཞི་རྟགས་ཐ་དད་མེད་ནས་མ་གྲུབ་པ། གཞི་ཆོས་ཐ་དད་མེད་ནས་མ་
གྲུབ་པ་དང་གསུམ་དུ་ཡོད། དང་པོ་ནི། སྒྲ་ཆོས་ཅན། རྟག་སྟེ། རྟག་པ་
130



ཡིན་པའི་ ཕྱིར། ཞེས་བཀོད་པའི་ཚེ་ན་དེ་ལྟ་བུའོ། གཉིས་པ་ནི། སྒྲ་
ཆོས་ཅན། རྟག་སྟེ། སྒྲ་ཡིན་པའི་ ཞེས་བཀོད་པའི་ཚེ་ན་དེ་ལྟ་བུའོ།
གསུམ་པ་ནི། སྒྲ་ཆོས་ཅན། སྒྲ་ཡིན་ཏེ། མཉན་བྱ་ཡིན་པའི་ཕྱིར་ཞེས་
བཀོད་པའི་ཚེ་ན་དེ་ལྟ་བུའོ། བློ་ལ་ལྟོས་ནས་མ་གྲུབ་པའི་གཏན་ཚིགས་
ལ་དབྱེ་ན། ཤེས་འདོད་མེད་ནས་མ་གྲུབ་པ་དང་། ཐེ་ཚོམ་ཟ་ནས་མ་
གྲུབ་པ་གཉིས་སུ་ཡོད། དང་པོ་ནི། སྒྲ་མི་རྟག་པར་ཚད་མས་གྲུབ་པའི་
གང་ཟག་གི་ངོར་སྒྲ་ཆོས་ཅན། མི་རྟག་སྟེ། བྱས་པའི་པའི་ཕྱིར་ཞེས་
བཀོད་པའི་ཚེ་ན་བྱས་པ་ལྟ་བུ་ཡིན་ཏེ། སྒྲ་མི་རྟག་པར་ཚད་མས་གྲུབ་
པའི་གང་ཟག་ལ་སྒྲ་མི་རྟག་པ་ལ་ཚད་མས་ཤེས་འདོད་མེད་པའི་ཕྱིར།
གཉིས་པ་དེ་ལ་དབྱེ་ན། རྟགས་ཀྱི་ངོ་བོ་ལ་ཐེ་ཚོམ་ཟ་ནས་མ་གྲུབ་པ།
ཆོས་ཅན་གྱི་ངོ་བོ་ལ་ཐེ་ཚོམ་ཟ་ནས་མ་གྲུབ་པ། གཞི་རྟགས་ཀྱི་འབྲེལ་
པ་ལ་ཐེ་ཚོམ་ཟ་ནས་མ་གྲུབ་པ་དང་གསུམ་དུ་ཡོད། དང་པོ་ནི། རྨ་བྱའི་
སྒྲ་རི་སུལ་གསུམ་གང་ ( ༣༤ན ) ནས་གྲགས་མ་ངེས་པའི་རྒོལ་བའི་
ངོར་རི་སུལ་གསུམ་གྱི་དབུས་མ་ན་ཆོས་ཅན། རྨ་བྱ་ཡོད་དེ། རྨ་བྱས་སྒྲ་
གྲགས་ པའི་ ཕྱིར། ཞེས་བཀོད་པའི་ཚེ་ན་དེ་ལྟ་བུ། ཕྱི་མ་གཉིས་ཀྱི་
མཚན་གཞི་ནི། ཤ་ཟའི་བུམ་པ་བསྐལ་དོན་དུ་སོང་བའི་རྒོལ་བའི་ངོར་
ཤ་ཟའི་བུམ་པ་ཆོས་ཅན། ཡོད་དེ། ཚད་མས་དམིགས་པའི་ཕྱིར་ཞེས་
བཀོད་པའི་ཚེ་ན་དེ་ལྟ་བུ། གསུམ་པ་ལ་དབྱེ་ན། སྔ་རྒོལ་ལ་ལྟོས་ནས་
མ་གྲུབ་པ། ཕྱི་རྒོལ་ལ་ལྟོས་ནས་མ་གྲུབ་པ། རྒོལ་ཕྱི་རྒོལ་གཉིས་ཀ་
131



ལ་ལྟོས་ནས་མ་གྲུབ་པ་དང་གསུམ་དུ་ཡོད། དང་པོ་ནི། སྔ་རྒོལ་གྲངས་
ཅན་པས་ཕྱི་རྒོལ་སངས་རྒྱས་པའི་ངོར་བློ་བདེ་ཆོས་ཅན། སེམས་མེད་
ཡིན་ཏེ། སྐྱེ་འཇིག་ཅན་ཡིན་པའི་ཕྱིར་ཞེས་བཀོད་པའི་ཚེ་ན་དེ་ལྟ་བུ་
ཡིན་ཏེ། གྲངས་ཅན་པས་བློ་བདེ་སྐྱེ་འཇིག་ཅན་དུ་ཚད་མས་མ་གྲུབ་
པའི་ཕྱིར། ཕྱི་མ་གཉིས་ཀྱི་མཚན་གཞི་ནི། གཅེར་བུ་བས་སངས་རྒྱས་
པའི་ངོར་ཤིང་ཆོས་ཅན། སེམས་ལྡན་ཡིན་ཏེ། ཤུན་པ་བཤུས་ན་འཆི་
བའི་ཕྱིར་ཞེས་བཀོད་པའི་ཚེ་ན་དེ་ལྟ་བུ་ལ་བྱེད་པ་ཡིན་ཏེ། གཅེར་པུ་
པ་དང་སངས་རྒྱས་པ་གཉིས་ཀས་ཤིང་གི་སྟེང་དུ་སྲོག་དབང་ རང་
དབང་མེད་པར་འགགས་ནས་འཆི་བ་ཚད་མས་མ་གྲུབ་པའི་ཕྱིར། ཁོ་
ན་རེ། ཕྱོགས་ཆོས་དེ་ཆས། ཞེས་སོགས་རྐང་པ་གསུམ་གྱིས་གཏན་
ཚིགས་ཡང་དག་གི་མཚན་ཉིད་དང་དབྱེ་བ་སོགས་བསྟན་པའི་རྗེས་སུ།
གཏན་ཚིགས་ལྟར་སྣང་དེ་ལས་གཞན། ཞེས་གཏན་ཚིགས་ལྟར་སྣང་
སྟོན་པ་མི་འཐད་དེ། ཚུལ་གསུམ་ཡིན་པ་རྟགས་ཡང་དག་ཁོ་ན་ལ་ཡོད་
པར་ཚད་མས་ངེས་ནས་གཏན་ཚིགས་ལྟར་སྣང་དང་ཚུལ་གསུམ་ཡིན་
པའི་གཞི་མཐུན་མེད་པར་ཚད་མས་མ་ངེས་པའི་གང་ཟག་མེད་པའི་
ཕྱིར། ཞེ་ན་སྐྱོན་མེད་དེ། ཚད་མས་ངེས་པའི་རིམ་པའི་དབང་དུ་བྱས་ན་
རྟག་པ་བྱས་སྟོང་དུ་ཚད་མས་མ་ངེས་པར་བྱས་པ་མི་རྟག་པ་ཁོ་ན་ལ་
ཡོད་པར་ཚད་མས་ངེས་པའི་གང་ཟག་མེད་པ་ལྟར་གཏན་ཚིགས་ལྟར་
སྣང་དང་ཚུལ་གསུམ་ཡིན་པའི་གཞི་མཐུན་མེད་པར་ཚད་མས་མ་ངེས་
132



པར་ཚུལ་གསུམ་ཡིན་པ་རྟགས་ཡང་དག་ཁོ་ན་ལ་ཡོད་པར་ཚད་མས་
ངེས་ པའི་ གང་ ཟག་མེད་ཀྱང་། འདིར་ཚད་མས་ངེས་ པའི་ རིམ་ པའི་
དབང་དུ་བྱས་པ་མ་ཡིན་པར་དང་པོར་གཏན་ཚིགས་ཡང་དག་གི་གོ་
དོན་ཤེས་ནས་དེའི་རྗེས་སུ་དེའི་ལོག་ཕྱོགས་གཏན་ཚིགས་ལྟར་སྣང་གི་
གོ་དོན་བདེ་བླག་ཏུ་རྟོགས་པར་བྱ་བའི་ཕྱིར་དང་། གཞུང་གི་སྡེབ་སྦྱོར་
གྱི་དབང་ གིས་ རིམ་ པ་དེ་ལྟར་དུ་བསྟན་པའི་ཕྱིར་ཏེ། དེ་ལྟར་ཡང་
འདིའི་ཐད་ཀྱི་རྣམ་བཤད་ལས། ཚུལ་གསུམ་ཡང་དག་ཁོ་ན་ལ་ཡོད་
པར་ངེས་ན། ལྟར་སྣང་ཚུལ་གསུམ་དང་མི་ལྡན་པར་ངེས་ཟིན་པའི་
ཕྱིར། སྔ་མ་གསུམ་གྱི་རྗེས་སུ་རྐང་པ་བཞི་པ་སྨོས་པ་དོན་མེད་དོ། །ཞེ་
ན། ( ༣༤བ ) ཡང་དག་དང་ལྟར་སྣང་སོ་སོར་ཤེས་པའི་དོན་དང་སྡེབ་
སྦྱོར་གྱི་དབང་ལས་ཐ་མར་བསྟན་གྱི། ཚད་མས་ངེས་པའི་རིམ་པ་ལ་
རྟག་པ་བྱས་སྟོང་དུ་མ་ངེས་པར། བྱས་པ་མི་རྟག་པ་ཁོ་ན་ལ་ཡོད་པར་
མ་ངེས་པ་ལྟར། ལྟར་སྣང་ཚུལ་གསུམ་དང་མི་ལྡན་པར་མ་ངེས་པར་
ཚུལ་གསུམ་ཡང་དག་ཁོ་ན་ལ་ཡོད་པར་མ་ངེས་སོ། ཞེས་གསུངས་པའི་
ཕྱིར། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། ཤེས་བྱ་
ཆོས་ཅན། གཏན་ཚིགས་ལྟར་སྣང་གི་མཚན་ཉིད་མི་འཐད་པར་ཐལ།
དེ་སྒྲུབ་ཀྱི་ཚུལ་གསུམ་མ་ཡིན་པ་དེ་སྒྲུབ་ཀྱི་གཏན་ཚིགས་ལྟར་སྣང་གི་
མཚན་ཉིད་དུ་ཁས་བླངས་པས་ཆོག་པའི་ཕྱིར་ཏེ། ཤེས་བྱ་དང་གཅིག་



གང་ཞིག དེ་སྒྲུབ་ཀྱི་ཚུལ་གསུམ་ཡིན་པ་དེ་སྒྲུབ་ཀྱི་རྟགས་ཡང་
དག་གི་མཚན་ཉིད་ཡིན་པའི་ཕྱིར། མ་ཁྱབ་ན། རྟགས་ཁས་བླངས་པས་
བྱས་པ་ཆོས་ཅན། ཤེས་བྱ་དང་གཅིག་ཡིན་པར་ཐལ། སྒྲ་མི་རྟག་པར་
སྒྲུབ་པའི་རྟགས་ཡང་དག་ཡིན་པའི་ཕྱིར། ཁྱབ་པ་ཁས་ཟེར་ན། གོང་
གི་རྟགས་བསྡོམས་ནས་མ་གྲུབ་བོ། དེ་ལ་ཁོ་ན་རེ། དེ་འདྲའི་ལན་གྱི་
ཐ་སྙད་མི་འཐད་དོ། །ཞེ་ན། ཤེས་བྱ་ཆོས་ཅན། ཤེས་བྱ་དང་གཅིག་
གང་ཞིག གསར་དུ་མི་བསླུ་བའི་རིག་པ་ཚད་མའི་མཚན་ཉིད་ཡིན་
པར་ཐལ། དེ་གང་ཞིག དེ་དེའི་མཚན་ཉིད་ཡིན་པའི་ཕྱིར། འདོད་
ན། གཟུགས་གསར་དུ་རྟོགས་པའི་མིག་ཤེས་ཆོས་ཅན། ཤེས་བྱ་དང་
གཅིག་ཡིན་པར་ཐལ། ཚད་མ་ཡིན་པའི་ཕྱིར། ཁྱབ་པ་ཁས། དེ་ལ་ཁོ་
ན་རེ། ཤེས་བྱ་ཆོས་ཅན། ཤེས་བྱ་དང་གཅིག་གང་ཞིག དེ་སྒྲུབ་ཀྱི་
ཚུལ་གསུམ་ཡིན་པ་དེ་སྒྲུབ་ཀྱི་རྟགས་ཡང་དག་གི་མཚན་ཉིད་དུ་ཐལ།
དེ་དེའི་མཚན་ཉིད་གང་ཞིག ཤེས་བྱ་དང་གཅིག་ཡིན་པའི་ཕྱིར།
ཟེར་ རོ། །ཁ་ཅིག་ན་རེ། དེ་ སྒྲུབ་ ཀྱི་རྟགས་ སུ་ བཀོད་ པ་ གང་ ཞིག་
དེ་སྒྲུབ་ཀྱི་ཚུལ་གསུམ་མ་ཡིན་པ་དེ་སྒྲུབ་ཀྱི་གཏན་ཚིགས་ལྟར་སྣང་གི་
མཚན་ཉིད་དུ་ཐལ། མཚན་ཉིད་དེ་འཐད་པའི་ཕྱིར། ཟེར་ན་མ་ཁྱབ་སྟེ།
དེ་སྒྲུབ་ཀྱི་གཏན་ཚིགས་ལྟར་སྣང་མ་ཡིན་ན། དེ་སྒྲུབ་ཀྱི་རྟགས་སུ་
བཀོད་པ་གང་ཞིག དེ་སྒྲུབ་ཀྱི་ཚུལ་གསུམ་མ་ཡིན་པ་མ་ཡིན་པས་
ཁྱབ་པར་ཐལ། དེ་མ་ཡིན་ན། དེ་སྒྲུབ་ཀྱི་ཚུལ་གསུམ་མ་ཡིན་པ་གང་
134



ཞིག དེ་སྒྲུབ་ཀྱི་རྟགས་ སུ་བཀོད་པ་མ་ཡིན་པས་ཁྱབ་པའི་ཕྱིར།
ཁྱབ་པ་ཁས། འདོད་ན། སྒྲ་ཆོས་ཅན། རྟག་སྟེ། བྱས་ པའི་ ཕྱིར་ཞེས་
བཀོད་པའི་ཚེ་ན་བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་དེར་ཐལ།
དེའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་ཚུལ་གསུམ་མ་ཡིན་པའི་ཕྱིར།
བྱས་པ་ ལ་ ཁོ་ན་རེ། དེའི་ཚེ་ན་བྱས་ པ་ཆོས་ཅན། དེ་སྒྲུབ་ཀྱི་ཚུལ་
གསུམ་ཡིན་པར་ཐལ། དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཏེ།
སྒྲ་རྟག་པར་སྒྲུབ་པའི་འགལ་རྟགས་ཡིན་པའི་ཕྱིར། ཟེར་ན་མ་ཁྱབ་སྟེ།
ཆོས་དང་སྐད་ཅིག་མ་མ་ཡིན་པའི་གཞི་མཐུན་མ་ཡིན་པ་ཆོས་ཅན།
དེར་ཐལ། དེའི་ཕྱིར། རྟགས་གྲུབ་སྟེ། དེ་སྒྲ་རྟག་པ་མ་ཡིན་པར་སྒྲུབ་
པའི་རྟགས་ཡང་དག་ཡིན་པའི་ཕྱིར། འདོད་ན། རི་བོང་རྭ་ཆོས་ཅན།
མི་རྟག་པ་ཡིན་པར་ཐལ། དེ་འདྲའི་གཞི་མཐུན་མ་ཡིན་པ་ཡིན་པའི་
ཕྱིར། བྱས་པ་ལ་ཁོ་ན་རེ། སྒྲ་ཆོས་ཅན། རྟག་སྟེ། བྱས་པའི་ཕྱིར་ཞེས་
བཀོད་ (༣༥ན ) པའི་ཚེ་ན་བྱས་པ་དེ་སྒྲུབ་ཀྱི་རྟགས་ཡང་དག་ཡིན་
པར་ཐལ། དེའི་ཚེ་ན་དེ་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་ཕྱིར་
ཏེ། དེའི་ཚེ་ན་དེ་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་རྟགས་སྦྱོར་
ཡོད་པའི་ཕྱིར་ཏེ། དེ་འདྲའི་རྟགས་སྦྱོར་བཀོད་པའི་དུས་ན་དེ་ཡོད་པའི་
ཕྱིར་ཏེ། དེ་འདྲའི་རྟགས་སྦྱོར་བཀོད་པ་དང་དུས་མཉམ་དུ་དེ་ཡོད་པའི་
ཕྱིར་ཏེ། གྲངས་ཅན་གྱིས་སྒྲ་ཆོས་ཅན། རྟག་སྟེ། བྱས་པའི་ཕྱིར། ཞེས་
པའི་རྟགས་སྦྱོར་བཀོད་པ་དང་དུས་མཉམ་དུ་སངས་རྒྱས་པས་བཀོད་
135



པའི་བྱས་པ་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་རྟགས་སྦྱོར་ཡོད་
པའི་ཕྱིར་ཞེས་ཟེར།
གཉིས་པ་ཡན་ལག་གི་ཚུལ་གྱིས་རྒྱས་པར་བཤད་པ་
སྤྱི་དོན་བཤད་པ།
༈ གཉིས་པ་ཡན་ལག་གི་ཚུལ་གྱིས་རྒྱས་པར་བཤད་པ་ལ།
ཡང་དག་གསུམ་ གྱི་གཏན་ཚིགས་བཤད་པ། ངེས་བཟུང་གི་ཚིག་ལ་
རྩོད་པ་སྤང་བ། ལོག་ཕྱོགས་གཏན་ཚིགས་ལྟར་སྣང་བཤད་པ། མེད་ན་
མི་ བྱུང་ རྒྱས་ པར་ བཤད་ པ་ དང༌ བཞི། དང༌ པོ་ ལ། འབྲས་ རང་ མ་
དམིགས་པའི་རྟགས་ཡང་དག་གསུམ་དུ་ཡོད་པ་ལས། དང་པོ་སྟོན་པ་
ལ། རྒྱུ་ལ་རང་བཞིན་ཞེས་སོགས་གསུངས། འདི་གང་ལས་འཕྲོས་ན།
དེ་ནི་རྣམ་གསུམ་ཉིད་ཅེས་པའི་རང་འགྲེལ་དུ། དེ་དག་ནི་འབྲས་བུ་
དང་ རང་བཞིན་ དང་མ་དམིགས་ པའི་ མཚན་ ཉིད་ ཀྱི་གཏན་ཚིགས་
གསུམ་ཡིན་ཏེ། དཔེར་ན་དུ་བ་ལས་ནི་འདི་ན་མེ་ཡོད་དོ། ཤིང་ཤ་པ་
ཡིན་པའི་ཕྱིར། འདི་ནི་ཤིང་ཡིན་ནོ། །ཕྱོགས་ཀྱི་ཁྱད་པར་འགའ་ཞིག་
ན་བུམ་པ་མེད་དེ། དམིགས་པའི་མཚན་ཉིད་ཀྱི་གཞིར་འགྱུར་པ་མ་
དམིགས་པའི་ཕྱིར་རོ། །ཞེས་གསུངས། རྩ་འགྲེལ་དེ་དག་གི་སྐབས་སུ་
དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་ཏུ་
ཁས་བླངས་པ་ལ་ཁོ་ན་རེ། དུ་བ་མེ་ལས་སྐྱེས་པའི་རྒྱུ་མཚན་གྱིས་དུ་བ་
136



དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་ཏུ་འཇོག་
ན། སྐྱ་རྫས་ཀྱང་སྐྱ་རྫས་དང་ལྡན་པའི་ལ་ལ་མེ་ཡོད་པར་སྒྲུབ་པའི་
འབྲས་རྟགས་ཡང་དག་ཡིན་པར་ཐལ། དེ་ཡང་མེ་ལས་སྐྱེས་པའི་ཕྱིར།
དུ་བ་དུ་ལྡན་ལ་ལ་ཙན་དན་གྱི་མེ་དང་ཤུག་པའི་མེ་ཡོད་པར་སྒྲུབ་པའི་
འབྲས་རྟགས་ཡང་དག་ཡིན་པར་ཐལ། དུ་བ་ཙན་དན་གྱི་མེ་དང་ཤུག་
པའི་མེ་ལས་སྐྱེས་པའི་ཕྱིར། དུ་བ་དུ་ལྡན་ལ་ལ་མེའི་ཁྱད་པར་གསལ་
འབར་སོགས་ཡོད་པར་སྒྲུབ་པའི་འབྲས་རྟགས་ཡང་དག་ཡིན་པར་
ཐལ། དེ་མེའི་ཁྱད་པར་གསལ་འབར་ལས་ཀྱང་སྐྱེས་པའི་ཕྱིར། ཞེ་ན།
དེ་རྣམས་རྟགས་མ་གྲུབ་སྟེ། མེ་མེད་པར་ཡང་སྐྱ་རྫས་འབྱུང་བའི་ཕྱིར་
དང༌། ཙན་དན་གྱི་མེ་དང་ཤུག་པའི་མེ་མེད་པར་ཡང་དུ་བ་འབྱུང་བའི་
ཕྱིར་དང་། མེའི་ཁྱད་པར་གསལ་འབར་མེད་པར་ཡང་དུ་བ་འབྱུང་བ་
མཐོང་བའི་ཕྱིར། དེས་ན་དུ་བ་དེ་མེ་ཕན་འདོགས་བྱེད་དུ་ཡོད་ན་འབྱུང་
ཞིང་། མེད་ན་མི་འབྱུང་བས་དུ་བ་དུ་ལྡན་ལ་ལ་མེད་ཡོད་པར་སྒྲུབ་པའི་
(༣༥བ ) འབྲས་རྟགས་ཡང་དག་ཏུ་འཐད་དོ་ཞེས་སྟོན་པ་ལ། རྒྱུ་
ལ་ རང་ བཞིན་ ཞེས་ སོགས་ གསུངས་ པ་ ཡིན་ཏེ། རང་ འགྲེལ་ ལས།
གལ་ཏེ་དེ་ལས་སྐྱེས་པའི་ཕྱིར། འབྲས་བུ་གོ་བར་བྱེད་པ་ཡིན་ན། རྣམ་
པ་ཐམས་ཅད་དུ་གོ་བར་བྱ་བ་དང་གོ་བར་བྱེད་པའི་ངོ་བོ་ཉིད་ཡིན་ཏེ།
རྣམ་པ་ཐམས་ཅད་དུ་བསྐྱེད་པར་བྱ་བ་དང་སྐྱེད་པར་བྱེད་པ་ཡོད་པའི་
ཕྱིར། ཞེ་ན། མིན་ཏེ། དེ་མེད་པར་འབྱུང་བ་ནི་དེ་ལས་སྐྱེ་བར་ངེས་པ་
137



མེད་ པའི་ ཕྱིར་རོ། །དེ་ལྟ་བས་ན། རྒྱུ་ ལ་ རང་བཞིན་ ཇི་ སྙེད་གཅིག་
།མེད་ན་མི་འབྱུང་འབྲས་བུ་ནི། །དེ་དག་གི་གཏན་ཚིགས་ཡིན་ཏེ་དེ་
དག་གི་འབྲས་བུ་ཉིད་དུ་ངེས་པའི་ཕྱིར་རོ། །ཞེས་གསུངས་པའི་ཕྱིར་
རོ།།
༈ གཉིས་པ་རང་བཞིན་གྱི་རྟགས་ཡང་དག་བཤད་པ་ལ།
རང་བཞིན་ཡོད་ཙམ་དང་ཞེས་སོགས་གསུངས། དེ་ཡང་འབྲས་རྟགས་
ཡང་དག་གིས་བསྒྲུབ་བྱ་སྒྲུབ་ནུས་པར་བསྟན་ནས། དེར་མ་ཟད་རང་
བཞིན་གྱི་རྟགས་ཡང་དག་གིས་ཀྱང་བསྒྲུབ་བྱ་སྒྲུབ་ནུས་སོ། །ཞེས་སྟོན་
པ་ལ། གཞུང་འདི་གསུངས། །
༈ གསུམ་པ་མ་དམིགས་པའི་རྟགས་ཡང་དག་ལ་གཉིས་
ཡོད་པ་ལས། མི་སྣང་བ་མ་དམིགས་པའི་རྟགས་ཡང་དག་སྟོན་པ་ལ།
ཚད་མ་རྣམས་ནི་ཞེས་སོགས་གསུངས། དེ་ཡང་འབྲས་རྟགས་ཡང་དག་
དང་རང་བཞིན་གྱི་རྟགས་ཡང་དག་དེ་ལྟར་ཡིན་ན། མ་དམིགས་པའི་
རྟགས་ཡང་དག་ཇི་ལྟ་བུ་ཞེ་ན། དེ་ལ་གཉིས་སུ་ཡོད་པ་ལས། མི་སྣང་
བ་མ་དམིགས་པའི་རྟགས་ཡང་དག་གི་ངོ་བོ་སྟོན་པ་ལ། གཞུང་འདི་
གསུངས། སྣང་རུང་མ་དམིགས་པའི་རྟགས་ཡང་དག་ལ། ངོ་བོ། དབྱེ་
བ། རྩོད་པ་སྤང་བ་གསུམ། དང་པོ་སྟོན་པ་ལ། གཏན་ཚིགས་བྱེ་བྲག་
ཅེས་སོགས་གསུངས། དེ་ཡང་མི་སྣང་བ་མ་དམིགས་པའི་རྟགས་ཡང་
དག་གི་ངོ་བོ་དེ་ལྟར་ཡིན་ན། སྣང་རུང་མ་དམིགས་པའི་རྟགས་ཡང་
138



དག་གི་ངོ་བོ་ཇི་ལྟ་བུ་ཞེ་ན། དེ་སྟོན་པ་ལ་གཞུང་འདི་གསུངས། གཉིས་
པ་སྟོན་པ་ལ། འགལ་དང་། ཞེས་སོགས་གསུངས། དེ་ཡང་སྣང་རུང་མ་
དམིགས་པའི་རྟགས་ཡང་དག་གི་ངོ་བོ་དེ་ལྟར་ཡིན་ན། དེ་ལ་དབྱེ་ན།
དུར་ཡོད་ཅེ་ན། དེ་ལ་དབྱེ་ན་བཞིར་ཡོད་ཅེས་སྟོན་པ་ལ། འགལ་དང་
འབྲས་བུ་དག་གྲུབ་དང༌། ཞེས་སོགས་ཚིག་ གཅད་ གཅིག་ གསུངས།
གསུམ་པ་སྟོན་པ་ལ། དེ་དང་འགལ་བ་ཞེས་སོགས་གསུངས། ཁོ་ན་རེ།
དུ་བའི་རྟགས་ལས་གཞི་འགའ་ཞིག་ཏུ་གྲང་རེག་མེད་པར་སྒྲུབ་ནུས་ན། །
མེའི་རྒྱུ་བུད་ཤིང་གི་རྟགས་ལས་ཀྱང་དེ་ལྟར་སྒྲུབ་ནུས་པར་འགྱུར་རོ།
།ཞེ་ན། དེ་མི་འགྱུར་ཞེས་སྟོན་པ་ལ་དེ་དང་འགལ་བ་ཡི་ནི་རྒྱུ་ཞེས་
སོགས་ཚིགས་གཅད་གཅིག་གསུངས། དུ་བའི་རྟགས་ལས་གཞི་འགའ་
ཞིག་ཏུ་གྲང་རེག་མེད་པར་སྒྲུབ་པ་དེ་ལ་ཡང་ཡུལ་མེ་ཉེ་བར་ཡོད་པ།
དུས་ད་ལྟར་བ་ཡིན་པ། གནས་སྐབས་དྲག་ཏུ་འཕྱུར་བ་སྟེ་ཁྱད་ཆོས་
གསུམ་དང་ལྡན་པ་གཅིག་དགོས་སོ་ཞེས་སྟོན་པ་ལ།( ༣༦ན )འགལ་
འབྲས་ ལ་ ཡང་ ཡུལ་ དང༌ ནི། །ཞེས་ སོགས་ ཚིགས་ གཅད་ གཅིག་
གསུངས།
གཉིས་པ་ངེས་བཟུང་ཚིག་ལ་རྩོད་ པ་ སྤང་པ་ལ། སྔ་ ཕྱི་ལ་
བརྟེན་པའི་རྩོད་པ་སྤང་བ་དང་། དུས་མཉམ་ལ་བརྟེན་པའི་རྩོད་པ་སྤང་
པ་ གཉིས། དང༌ པོ་ སྟོན་ པ་ ལ། རྒྱུ་ ཚོགས་ པ་ ལས། ཞེས་ སོགས་
གསུངས། ཁོ་ན་རེ། དེ་ནི་རྣམ་གསུམ་ཉིད་ཅེས་རྟགས་ཡང་དག་ལ་
139



འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་པར་
བཤད་པ་མི་འཐད་དེ། རྒྱུ་ཚོགས་གྲངས་ཚང་རྟགས་སུ་བཀོད་ནས།
འབྲས་བུ་དཔོག་པའི་གཏན་ཚིགས་དེ་གཏན་ཚིགས་ཡང་དག་གང་ཞིག་
དེ་འབྲས་རང་མ་དམིགས་པའི་རྟགས་ཡང་དག་གསུམ་པོ་གང་རུང་མ་
ཡིན་པའི་ཕྱིར། འབྲས་རྟགས་ཡང་དག་དང་རང་བཞིན་གྱི་རྟགས་ཡང་
དག་གང་རུང་མ་ཡིན་ཏེ། རྒྱུ་རྟགས་སུ་བཀོད་པའི་ཕྱིར། མ་དམིགས་
པའི་རྟགས་ཡང་དག་མ་ཡིན་ཏེ། དེའི་བསྒྲུབ་བྱའི་ཆོས་སྒྲུབ་པ་ཡིན་
པའི་ཕྱིར། ཞེ་ན། ཁྱོད་ཀྱི་དེ་ རྒྱུ་ཚོགས་ གྲངས་ ཚང་རྟགས་ སུ་བཀོད་
ནས་འབྲས་བུ་འབྱུང་རུང་དཔོག་པ་ལ་བྱེད་དམ། འབྱུང་ངེས་དཔོག་པ་
ལ་བྱེད། དང་པོ་ལྟར་ན། དེ་རང་བཞིན་གྱི་རྟགས་ཡང་དག་མ་ཡིན་པ་
རྟགས་མ་གྲུབ་ཅེས་སྟོན་པ་ལ། རྒྱུ་ཚོགས་པ་ལས་འབྲས་སྐྱེ་བར། ཞེས་
སོགས་ ཚིགས་བཅད་ གཅིག་གསུངས། གཉིས་པ་ལྟར་ན། དེ་རྟགས་
ཡང་དག་ཡིན་པ་རྟགས་མ་གྲུབ་ཅེས་སྟོན་པ་ལ། ཚོགས་པའི་འབྲས་བུ་
ནུས་པ་རྣམས། ཞེས་སོགས་ཚིགས་བཅད་གཅིག་གསུངས། གཉིས་པ་
སྟོན་པ་ལ། ཚོགས་པ་གཅིག་ལ་ཞེས་སོགས་གསུངས། དེ་ཡང་ཁོ་ན་རེ།
རྟགས་ ཡང་ དག་ ལ་ འབྲས་ རང་ མ་ དམིགས་ པའི་ རྟགས་ ཡང་ དག་
གསུམ་དུ་གྲངས་ངེས་པ་མི་འཐད་དེ། བུ་རོ་ད་ལྟར་བ་དེ་ཁ་ནང་བུ་རམ་
གོང་བུའི་སྟེང་དུ་བུར་གཟུགས་ད་ལྟར་བ་ཡོད་པར་སྒྲུབ་པའི་རྟགས་
ཡང་ དག་ གང་ཞིག དེ་དེ་ སྒྲུབ་ ཀྱི་ འབྲས་ རང་ མ་ དམིགས་ པའི་
140



རྟགས་ ཡང་ དག་ གསུམ་ གང་ རུང་མ་ཡིན་པའི་ ཕྱིར། དེ་ དེ་ སྒྲུབ་ ཀྱི་
འབྲས་རྟགས་ཡང་དག་མ་ཡིན་པའི་ཕྱིར་ཏེ། བུ་རོ་ད་ལྟར་བ་དང་བུར་
གཟུགས་ད་ལྟར་བ་དུས་མཉམ་ཡིན་པའི་ཕྱིར། རང་བཞིན་གྱི་རྟགས་
ཡང་དག་མ་ཡིན་པའི་ཕྱིར་ཏེ། བུ་རོ་ད་ལྟར་བ་དང་བུར་གཟུགས་ད་
ལྟར་བ་རྫས་གཞན་ཡིན་པའི་ཕྱིར། མ་དམིགས་པའི་རྟགས་ཡང་མ་
ཡིན་པའི་ཕྱིར་ཏེ། དེ་སྒྲུབ་ཀྱི་བསྒྲུབ་ཆོས་སྒྲུབ་པ་ཡིན་པའི་ཕྱིར། དེ་དེ་
སྒྲུབ་ཀྱི་རྟགས་ཡང་དག་ཡིན་པ་རྟགས་མ་གྲུབ་ན། དེའི་རྟགས་ལས་ཁ་
ནང་བུ་རམ་གོང་བུའི་སྟེང་དུ་བུར་གཟུགས་ད་ལྟར་བ་ཡོད་པར་རྟོགས་
པའི་རྗེས་དཔག་སྐྱེ་བ་མི་འཐད་པར་འགྱུར་རོ། །ཞེ་ན། དེ་མི་འགྱུར་ཏེ།
དེ་འདྲའི་རྗེས་དཔག་དེ་ཁོ་རང་གི་རྟེན་དུ་གྱུར་པའི་རྒྱུ་ཆོས་རྗེས་དཔོག་
གི་འབྲས་རྟགས་ཡང་དག་ལ་བརྟེན་ནས་སྐྱེས་བའི་ཕྱིར། ཞེས་དཔེ་དང་
བཅས་ནས་སྟོན་པ་ལ། ཚོགས་པ་གཅིག་ལ་རག་ལུས་པའི་ཞེས་སོགས་
གསུངས་པའི་ཕྱིར། ༈ གསུམ་པ། ལོག་ཕྱོགས་གཏན་ཚིགས་ལྟར་
སྣང་ བཤད་ པ་ ལ། རྒྱུ་ མ་ ཚོགས་ པའི་ འབྲས་ བུ་ ནི། ཞེས་ སོགས་
གསུངས། དེ་ཡང་ཁོ་ན་རེ། རྒྱུ་ཚོགས་གྲངས་ཚང་གི་རྟགས་ལས་གཞི་
འགར་འབྲས་བུ་འབྱུང་རུང་དཔོག་ནུས་པ་ལྟར་རྒྱུ་མ་ཚོགས་པའི་ཁ་
ཡར་བའི་རྟགས་ལས་ཀྱང་གཞི་འགར་འབྲས་བུ་འབྱུང་རུང་དཔོག་ནུས་
སོ། །ཞེ་ན། དེ་འགོག་པ་ལ། རྒྱུ་མ་ཚོགས་པའི་ཞེས་སོགས་གསུངས།
འབྲས་བུའི་སྤྱི་དུ་བའི་རྟགས་ལས་གཞི་འགར་མེའི་ཁྱད་པར་གསལ་
141



འབར་སོགས་དཔོག་ནུས་ཏེ། དེ་དེ་སྒྲུབ་ཀྱི་མི་མཐུན་ཕྱོགས་ལ་མ་
མཐོང་ ཙམ་ ཡིན་ པའི་ ཕྱིར། ཁྱབ་སྟེ། རྟགས་ མི་མཐུན་ཕྱོགས་ ལ་མ་
མཐོང་ཙམ་གྱིས་ལྡོག་ཁྱབ་གྲུབ་པའི་ཕྱིར། ཞེ་ན། དེ་འགོག་པ་ལ། མི་
མཐུན་ཕྱོགས་ལ་མ་མཐོང་བ། ཙམ་གྱིས་ཞེས་སོགས་གསུངས། རྟགས་
མི་མཐུན་ཕྱོགས་ལ་མ་མཐོང་ཙམ་གྱིས་ལྡོག་ཁྱབ་གྲུབ་པ་འགོག་པ་ལ།
མི་མཐུན་ཕྱོགས་ལ་མ་མཐོང་བ། །ཙམ་གྱིས་འཁྲུལ་པ་མེད་པ་མིན།
ཞེས་སོགས་ཚིག་གཅད་གཅིག་གསུངས། ལྷག་མ་དང་ལྡན་ཞེས་བཤད་
ན། ལྷག་ལྡན་གྱི་དོན་དེ་གང་ཞེ་ན། དེ་སྟོན་པ་ལ། གང་ཞིག་མ་མཐོང་
བ་ཙམ་གྱིས། ཞེས་སོགས་ཚིགས་གཅད་གཅིག་གསུངས་པ་ཡིན་ཏེ།
ཤཱཀྱས། ལྷག་མ་དང་ལྡན་པ། ཞེས་བྱ་བ་ནི་ཅི་ཡིན་ཞེས་འདྲི་བར་བྱེད་
དོ། །མཚན་ཉིད་བསྟན་པའི་ཕྱིར་གང་ཞིག་ཅེས་བྱ་བ་ལ་སོགས་པ་སྨོས་
ཏེ་ཞེས་གསུངས་པའི་ཕྱིར། །
འབྲས་རྟགས་ཡང་དག་བཤད་པ་ལ།
གཞན་ལུགས་དགག་པ།
༈ རྒྱུ་ལ་ རང་བཞིན་ཇི་སྙེད་གཅིག །ཅེས་ སོགས་ ཀྱི་
སྐབས་ སུ། དགག་བཞག་ སྤང་ གསུམ། དང་པོ་ ལ་ ཁ་ཅིག་ན་རེ། དེ་
སྒྲུབ་ཀྱི་སྒྲུབ་པའི་ཚུལ་གསུམ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་
བྱའི་ཆོས་སུ་བཟུང་བྱའི་འབྲས་བུ་ཡིན་པ། དེ་སྒྲུབ་ཀྱི་འབྲས་རྟགས་
ཡང་དག་གི་མཚན་ཉིད་ཟེར་ན། དུ་བ་ཆོས་ཅན། དུ་ལྡན་ལ་ལ་མེ་ཡོད་
142



པར་སྒྲུབ་པའི་མཚན་ཉིད་ཀྱི་ཟུར་ཕྱི་མ་དེར་ཐལ། མཚོན་བྱ་དེའི་ཕྱིར།
འདོད་མི་ནུས་ཏེ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
རྫས་སུ་མ་གྲུབ་པའི་ཕྱིར། ཁ་ཅིག་ན་རེ། དེ་སྒྲུབ་ཀྱི་སྒྲུབ་པའི་ཚུལ་
གསུམ་གང་ཞིག རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་དངོས་ ཀྱི་
བསྒྲུབ་བྱའི་ཆོས་སུ་བཟུང་བྱ་ཡིན་ན། རང་ཉིད་ཀྱི་རྒྱུ་ཡིན་དགོས་པ།
རང་ཉིད་དེ་ཡིན་པའི་མཚན་ཉིད་ཟེར། ཁ་ཅིག་ན་རེ། དེ་གང་ཞིག་དེ་
ཡིན་ན། རང་ཉིད་དང་རྫས་ཐ་དད་པའི་ཁྱབ་བྱེད་ཡིན་དགོས་པ། རང་
ཉིད་དེ་ཡིན་པའི་མཚན་ཉིད་ཟེར་ན། རི་བོང་གི་རྭ་ཆོས་ཅན། མཚན་
ཉིད་དེ་གཉིས་རེ་རེ་ནས་མ་ཡིན་པར་ཐལ། མཚོན་བྱ་དེ་མ་ཡིན་པའི་
ཕྱིར། འདོད་ན། འབུད། མཚན་ཉིད་དང་པོ་དེ་ལ། ཁ་ཅིག་ན་རེ། ཆོས་
དེ་དང་ཕན་ཚུན་ཐ་དད་དུ་གྱུར་པའི་དུ་བ་ཆོས་ཅན། དུ་ལྡན་ལ་ལ་ཆོས་
དེ་དང་ཕན་ཚུན་ཐ་དད་དུ་གྱུར་པའི་མེ་ཡོད་པར་སྒྲུབ་པའི་མཚན་ཉིད་
ཀྱི་ཟུར་ཕྱི་མ་དེར་ཐལ། དེ་སྒྲུབ་ཀྱི་མཚོན་བྱ་དེའི་ཕྱིར། (༣༧ན )
རྟགས་གྲུབ་སྟེ། གཟུགས་དང་ཕན་ཚུན་ཐ་དད་དུ་གྱུར་པའི་དུ་བ་དེ་དུ་
ལྡན་ལ་ལ་གཟུགས་དང་ཕན་ཚུན་ཐ་དད་དུ་གྱུར་པའི་མེ་ཡོད་པར་སྒྲུབ་
པའི་འབྲས་རྟགས་ཡང་དག་གང་ཞིག གཟུགས་དང་གཅིག་ཡིན་ན།
ཆོས་དེ་དང་གཅིག་མ་ཡིན་པས་མ་ཁྱབ། ཆོས་དེ་ཡོད་པའི་ཕྱིར། འདོད་
ན། རྟག་དངོས་དང་ཕན་ཚུན་ཐ་དད་དུ་གྱུར་པའི་མེ་ཆོས་ཅན། རྟག་
དངོས་དང་ཕན་ཚུན་ཐ་དད་དུ་གྱུར་པའི་དུ་བའི་རྒྱུ་ཡིན་པར་ཐལ། དེའི་
143



རྟགས་ཀྱིས་དུ་ལྡན་ལ་ལ་རྟག་དངོས་དང་ཕན་ཚུན་ཐ་དད་དུ་གྱུར་པའི་
མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པའི་
ཕྱིར། ཁྱབ་པ་ཁས། རྟགས་གྲུབ་སྟེ། རྟག་དངོས་དེ་སྒྲ་རྟག་དངོས་ སུ་
སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པའི་ཕྱིར། ཟེར་
རོ། མཚན་ཉིད་གཉིས་པ་དེ་ལ། ཁ་ཅིག་ན་རེ། མི་རྟག་པ་ཆོས་ཅན།།
བྱས་པ་དང་རྫས་ཐ་དད་པའི་ཁྱབ་བྱེད་ཡིན་པར་ཐལ། དེ་དང་རྫས་ཐ་
དད་པ་ཁྱོད་ཀྱི་ཁྱབ་ བྱ་ཡིན་པའི་ ཕྱིར། འདོད་ན་སོང་། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡིན་ན། བྱས་པ་དང་རྫས་ཐ་དད་པའི་ཁྱབ་བྱེད་ཡིན་དགོས་པར་ཐལ།
འདོད་པའི་ ཕྱིར། འདོད་ན་སོང་། བྱས་པ་ཆོས་ཅན། སྒྲ་མི་རྟག་པར་
སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་ཕྱིར། ཟེར་རོ། ཁ་ཅིག
དེ་སྒྲུབ་ཀྱི་ཚུལ་གསུམ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་ཡང་ཡིན། རང་ཉིད་དང་རྫས་ཐ་དད་ཀྱང་ཡིན་པའི་
གཞི་མཐུན་སྲིད་པ། རང་ཉིད་དེ་སྒྲུབ་ཀྱི་འབྲས་རྟགས་ཡང་དག་ཡིན་
པའི་མཚན་ཉིད། ཟེར་ན། དུ་བ་ཆོས་ཅན། དུ་ལྡན་ལ་ལ་རྟག་དངོས་
ཀྱིས་སྟོང་པའི་མེ་ཡོད་པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་
མཚན་ཉིད་དེའི་ ཕྱིར། དང༌ པོ་སླ། གཉིས་ པ་ དེར་ ཐལ། རྟག་ དངོས་
ཀྱིས་སྟོང་པའི་མེ་དེ་འདྲའི་གཞི་མཐུན་ཡིན་པའི་ཕྱིར། འདོད་ན། དེ་
སྒྲུབ་ཀྱི་སྒྲུབ་རྟགས་ཡང་དག་ཡིན་པར་ཐལ། འདོད་པའི་ཕྱིར། ཁྱབ་
144



སྟེ། དེས་ ན་ དངོས་ པོའི་ ཡུལ་ ཅན་ གྱི། ཞེས་ གསུངས་ པའི་ ཕྱིར་ རོ།
།འདོད་ན། རྟག་དངོས་ཀྱི་སྟོང་པའི་མེ་སྒྲུབ་པ་ཡིན་པར་ཐལ་ལོ། ཁ་
ཅིག་ན་རེ། དེ་སྒྲུབ་ ཀྱི་སྒྲུབ་པའི་ ཚུལ་ གསུམ་གང་ཞིག ཁྱོད་ ཀྱི་
རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན།
ཁྱོད་ཀྱི་རྒྱུ་ཡང་ཡིན་པའི་གཞི་མཐུན་སྲིད་པ་དེ། ཁྱོད་དེ་སྒྲུབ་ཀྱི་འབྲས་
རྟགས་ཡང་དག་ཡིན་པའི་མཚན་ཉིད་ཟེར། ཁ་ཅིག་ན་རེ། དེ་ཁྱོད་ཁྱོད་
ཀྱི་རྟགས་ཀྱིས་དེ་སྒྲུབ་ཀྱི་འབྲས་རྟགས་ཡང་དག་གི་མཚན་ཉིད་ཟེར་ན།
དང་པོ་ལ་ཁ་ཅིག་ན་རེ། དུ་ལྡན་ལ་མེ་ཡོད་པར་སྒྲུབ་པའི་འབྲས་རྟགས་
ཡང་དག་ཡིན་པ་ཡོད་པར་ཐལ། དུ་བ་དེ་དེ་ཡིན་པའི་ཕྱིར་ཏེ། དེ་དུ་
ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་པའི་ཕྱིར།
ཁོ་ན་རེ། འདིར་མ་ཁྱབ་ཟེར། འདོད་ན། དུ་ལྡན་ལ་ཆོས་ཅན། ཁྱོད་ཀྱི་
རྟགས་ཀྱིས་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་
བྱ་ཡང་ཡིན། ཁྱོད་ཀྱི་རྒྱུ་ཡང་ཡིན་པའི་གཞི་མཐུན་སྲིད་པ་ཡོད་པར་
ཐལ། ཁྱོད་དེ་སྒྲུབ་ཀྱི་འབྲས་རྟགས་ཡང་དག་ཡིན་པ་ཡོད་པའི་ཕྱིར།
རྟགས་ཁྱབ་དངོས། འདོད་ན། ཡོད་པའི་ལྡོག་པ་ཡང་ཡིན། ཁྱོད་ཀྱི་རྒྱུ་
ཡང་ཡིན་པའི་གཞི་མཐུན་( ༣༧བ )ཡོད་པར་ཐལ། འདོད་པའི་ཕྱིར།
མ་ཁྱབ་ཟེར་བ་ཡང་མི་འཐད་དེ། དུ་ལྡན་ལ་ལ་མེ་ཡོད་པར་སྒྲུབ་པའི་
འབྲས་རྟགས་ཡང་དག་ཡིན་པ་ཡོད་པར་ཐལ། དུ་བ་དེ་དེ་ཡིན་པའི་
ཕྱིར། རྟགས་ཁས། འདོད་ན། དུ་ལྡན་ལ་ལ་ཆོས་ཅན། ཁྱོད་ཀྱི་རྟགས་
145



ཀྱིས་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་
ཡིན། ཁྱོད་ཀྱི་ རྒྱུ་ ཡང་ ཡིན་པའི་གཞི་མཐུན་ སྲིད་ པ་ ཡོད་པར་ཐལ།
ཁྱོད་དེ་སྒྲུབ་ཀྱི་འབྲས་རྟགས་ཡང་དག་ཡིན་པ་ཡོད་པའི་ཕྱིར། རྟགས་
ཁྱབ་དངོས། འདོད་ན། སྔར་བཞིན། མཚན་ཉིད་གཉིས་ པ་ ལ། རེས་
འགའ་བའི་དངོས་པོ་ཆོས་ཅན། ཁྱོད་ཁྱོད་ཀྱི་རྟགས་ཀྱིས་ཉེར་ལེན་གྱི་
ཕུང་པོ་རང་རྒྱུ་དང་བཅས་པར་སྒྲུབ་པའི་འབྲས་རྟགས་ཡང་དག་ཡོད་
པར་ཐལ། ཉེར་ལེན་གྱི་ཕུང་པོ་དེར་སྒྲུབ་པའི་ཚུལ་གསུམ་གང་ཞིག་
ཅེས་སོགས་མཚན་ཉིད་དེ་ཡོད་པའི་ཕྱིར། ཁྱབ་པ་ཁས། རྟགས་སླ།
འདོད་ན། དེ་ཆོས་ཅན། ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་
ཡོད་ པར་ ཐལ། འདོད་ པའི་ ཕྱིར། འདོད་ ན། རི་ བོང་ རྭས་ བཤོག་
གཞན་ཡང་། ཁྱོད་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་པའི་སྒྲུབ་
པའི་ཚུལ་གསུམ་གང་ཞིག་ཅེས་སོགས་དེ། ཁྱོད་ཀྱི་རྟགས་ཀྱིས་དུ་ལྡན་
ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་གི་མཚན་ཉིད་དུ་
ཐལ། མཚན་ཉིད་དེ་འཐད་པ་གང་ཞིག ཁྱོད་ཁྱོད་ཀྱི་རྟགས་ཀྱིས་
དེ་སྒྲུབ་ཀྱི་འབྲས་རྟགས་ཡང་དག་ཡིན་ན། ཁྱོད་ཁྱོད་ཀྱི་རྟགས་ཀྱིས་དུ་
ལྡན་ལ་ལ་མེ་ཡོད་པར་སྒྲུབ་པའི་དེ་མ་ཡིན་པའི་མ་ཁྱབ་པའི་ཕྱིར། ཕྱི་
མ་མ་གྲུབ་ན་སླ། འདོད་ན། ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་འབྲས་
རྟགས་ཡང་དག་ཡོད་པར་ཐལ། འདོད་པའི་ཕྱིར། འདོད་ན། ཁྱོད་ཁྱོད་
ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཡོད་པར་ཐལ། འདོད་པའི་ཕྱིར།
146



འདོད་ན། མེ་ཚད་མས་མ་དམིགས་པའི་ས་ཕྱོགས་ཆོས་ཅན། མེ་ཡོད་
པར་ ཐལ། ཁྱོད་ ཡོད་ པའི་ ཕྱིར། འཁོར་ གསུམ། ཁ་ཅིག་ན་རེ། རང་
ཉིད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡང་ཡིན། རང་ཉིད་དང་རྫས་ཐ་དད་ཡང་ཡིན་པའི་གཞི་མཐུན་སྲིད་
པའི་ རིགས་ སུ་ གནས་ པ་ གང་ ཞིག དེ་ སྒྲུབ་ ཀྱི་ སྒྲུབ་ པའི་ ཚུལ་
གསུམ། དེ་ སྒྲུབ་ཀྱི་འབྲས་རྟགས་ ཡང་ དག་ གི་ མཚན་ ཉིད་ ཟེར། ཁ་
ཅིག་ན་རེ། དེ་གང་ཞིག རང་ཉིད་དེ་ཡིན་པ། རང་ཉིད་དེ་ཡིན་པའི་
མཚན་ཉིད་ཟེར་ན། དང་པོ་ལ། རི་བོང་གི་རྭ་ཆོས་ཅན། རང་ཉིད་དང་
རྫས་ཐ་དད་ཡོད་པར་ཐལ། རང་ཉིད་ཀྱི་རྟགས་ཀྱིས་དུ་ལྡན་ལ་ལ་མེ་
ཡོད་པར་སྒྲུབ་པའི་མཚན་ཉིད་ཀྱི་ཟུར་དང་པོ་དེ་ཡོད་པའི་ཕྱིར། དེ་
སྒྲུབ་ཀྱི་འབྲས་རྟགས་ཡང་དག་ཡོད་པའི་ཕྱིར། ཁྱབ་པ་ཁས། གཞན་
ཡང་། མི་རྟག་པའི་འབྲས་བུ་ཆོས་ཅན། རང་ཉིད་ཀྱི་རྟགས་ཀྱིས་སྒྲ་མི་
རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན།
རང་ཉིད་དང་རྫས་ཐ་དད་ཡང་ཡིན་པའི་གཞི་མཐུན་སྲིད་པའི་རིགས་སུ་
གནས་པ་ཡིན་པར་ཐལ། མི་རྟག་པ་དེ་འདྲའི་གཞི་མཐུན་ཡིན་པའི་
ཕྱིར། འདོད་ན་སོང་། དེ་ཆོས་ཅན། སྒྲ་མི་རྟག་པའི་འབྲས་བུ་ཡིན་པར་
ཐལ། སྒྲ་མི་རྟག་པར་སྒྲུབ་པའི་འབྲས་རྟགས་ཡང་དག་ཡོད་པའི་ཕྱིར་
ཏེ། རང་ཉིད་ཀྱི་རྟགས་ཀྱི་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་
བྱའི་ཆོས་སུ་བཟུང་བྱ་ཡང་ཡིན། ཞེས་སོགས་མཚན་ཉིད་དེ་ཡོད་པའི་
147



ཕྱིར། འཁོར་གསུམ། མཚན་ཉིད་གཉིས་པ་དེ་ལ། དུ་ལྡན་ལ་ལ་ཆོས་
ཅན། རང་ཉིད་ཀྱི་རྟགས་ཀྱིས་མེ་( ༣༨ན )ཡོད་པར་སྒྲུབ་པའི་མཚན་
ཉིད་ ཀྱི་ཟུར་ དང་པོ་དེ་ཡོད་ པར་ ཐལ། རང་ཉིད་དེ་སྒྲུབ་ ཀྱི་འབྲས་
རྟགས་ཡང་དག་ཡོད་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན།
ཡོད་པའི་ལྡོག་པ་ཡང་ཡིན། དེ་ཡང་ཡིན་པའི་གཞི་མཐུན་སྲིད་པའི་
རིགས་ སུ་ གནས་ པ་ ཡོད་ པར་ ཐལ། འདོད་པའི་ཕྱིར། འདོད་ན། དེ་
ཡང་ཡིན། དངོས་པོ་ཡང་ ཡིན་པའི་གཞི་མཐུན་ སྲིད་ པའི་ རིགས་ སུ་
གནས་པ་ཡོད་པར་ཐལ། འདོད་པའི་ཕྱིར། ཁ་ཅིག་ན་རེ། དུ་ལྡན་ལ་
ལ་མེ་ཡོད་པར་སྒྲུབ་པའི་སྒྲུབ་རྟགས་ཡང་དག་གང་ཞིག མེའི་
འབྲས་བུ་ཡིན་པ། དེ་སྒྲུབ་ཀྱི་འབྲས་རྟགས་ཡང་དག་གི་མཚན་ཉིད་
ཟེར་ན། དེ་དེའི་མཚན་ཉིད་མ་ཡིན་པར་ཐལ། དེ་སྒྲུབ་ཀྱི་སྒྲུབ་པའི་
ཚུལ་གསུམ་གང་ཞིག དེ་ཡིན་པ་དེའི་མཚན་ཉིད་ཡིན་པའི་ཕྱིར།
མ་ཁྱབ་ན། དེ་སྒྲུབ་ཀྱི་སྒྲུབ་པའི་ཚུལ་གསུམ་གང་ཞིག མེའི་འབྲས་
བུ་ཡིན་པ་ཚད་མས་ངེས་པའི་གང་ཟག་ཡིན་ན། གཅིག་ཤོས་ཚད་མས་
ངེས་པའི་གང་ཟག་ཡིན་དགོས་པར་ཐལ། དེ་གཉིས་རེ་རེ་ནས་དེའི་
མཚན་ ཉིད་ཡིན་ པའི་ ཕྱིར། རྟགས་ཁས། འདོད་ན། དེ་སྒྲུབ་ཀྱི་སྒྲུབ་
པའི་ཚུལ་གསུམ་དང༌། མེའི་འབྲས་བུའི་གཞི་མཐུན་ཚད་མས་ངེས་པའི་
གང་ཟག་ཡིན་ན། དེ་སྒྲུབ་ཀྱི་སྒྲུབ་རྟགས་ཡང་དག་དང་། མེའི་འབྲས་
བུའི་གཞི་མཐུན་ཚད་མས་ངེས་པའི་གང་ཟག་ཡིན་དགོས་པར་ཐལ།
148



འདོད་པའི་ཕྱིར། འདོད་ན། མེའི་འབྲས་བུར་གྱུར་པའི་དེ་སྒྲུབ་ཀྱི་སྒྲུབ་
པའི་ཚུལ་གསུམ་ཚད་མས་ངེས་པའི་གང་ཟག་ཡིན་ན། དེར་གྱུར་པའི་
དེ་སྒྲུབ་ཀྱི་སྒྲུབ་རྟགས་ཡང་དག་ཚད་མས་ངེས་པའི་གང་ཟག་ཡིན་
དགོས་པར་ཐལ། འདོད་པའི་ཕྱིར། འདོད་ན། དེ་སྒྲུབ་ཀྱི་སྒྲུབ་པའི་
ཚུལ་གསུམ་ཚད་མས་ངེས་པའི་གང་ཟག་ཡིན་ན། དེ་སྒྲུབ་ཀྱི་སྒྲུབ་
རྟགས་ཡང་དག་ཚད་མས་ངེས་པའི་གང་ཟག་ཡིན་དགོས་པར་ཐལ་ལོ།
ཁ་ཅིག་ན་རེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་ཀྱི་འབྲེལ་པ་
དེ་དེ་བྱུང་གི་འབྲེལ་པའི་ནང་དུ་འདུས་པ་གང་ཞིག ཁྱོད་དེ་སྒྲུབ་ཀྱི་
སྒྲུབ་པའི་ཚུལ་གསུམ་ཡིན་པ། ཁྱོད་དེ་སྒྲུབཀྱི་འབྲས་རྟགས་ཡང་དག་
ཡིན་པའི་མཚན་ཉིད་ཟེར་ན། དེ་ལ་ཁ་ཅིག་ན་རེ་དུ་བ་ཆོས་ཅན། དུ་
ལྡན་ལ་ལ་མེ་ཡོད་པར་སྒྲུབ་པའི་མཚན་ཉིད་ཀྱི་ཟུར་དང་པོ་དེར་ཐལ།
མཚོན་བྱ་དེའི་ ཕྱིར། འདོད་མི་ནུས་ཏེ། དེའི་རྟགས་ ཀྱིས་ དེ་སྒྲུབ་ཀྱི་
རྟགས་ཆོས་ཀྱི་འབྲེལ་བ་དེ་བདག་གཅིག་གི་འབྲེལ་པའི་ནང་དུ་འདུས་
པའི་ ཕྱིར་ཏེ། དེའི་རྟགས་ ཀྱིས་དེ་སྒྲུབ་ཀྱི་གཏན་ཚིགས་དེའི་རྟགས་
ཀྱིས་དེ་སྒྲུབ་ཀྱི་བསྒྲུབ་བྱའི་ཆོས་ལ་བདག་གཅིག་ཏུ་འབྲེལ་བའི་ཕྱིར།།
ཟེར། དམ་བཅའ་བ་པོ་སྔ་མ་ན་རེ། དེའི་རྟགས་ཀྱིས་དེ་སྒྲུབ་ཀྱི་རྟགས་
ཆོས་ཀྱི་འབྲེལ་པ་དེ་དེ་བྱུང་གི་འབྲེལ་པའི་ནང་དུ་འདུས་པར་ཐལ། མེ་
དུ་གཉིས་ཀྱི་འབྲེལ་པ་དེ་དེའི་ནང་དུ་འདུས་པའི་ཕྱིར། ཕྱི་མ་ན་རེ་མ་
ཁྱབ་ཟེར། རྟགས་དེར་ཐལ། དེ་གཉིས་ལ་དེ་བྱུང་གི་འབྲེལ་པ་གྲུབ་
149



པའི་ཕྱིར་ཏེ། དུ་བ་མེ་ལ་དེ་བྱུང་དུ་འབྲེལ་བའི་ཕྱིར། ཟེར་རོ། །མཚན་
གཞི་ལ་ཁ་ཅིག་ན་རེ། ཉན་ཤེས་མ་འཁྲུལ་བ་དེ། རིག་བྱེད་ཀྱི་སྒྲ་ཐོས་
པའི་ཉན་ཤེས་རང་གི་རྒྱུར་གྱུར་པའི་སྒྲའི་མི་རྟག་པ་སྔོན་དུ་སོང་བར་
(༣༨བ）སྒྲུབ་པའི་རྒྱུ་སྔོན་སོང་སྒྲུབ་པའི་འབྲས་རྟགས་ཡང་དག་
ཡིན་ཟེར་ན། རི་བོང་གི་རྭ་ཆོས་ཅན། རང་གི་རྒྱུར་གྱུར་པའི་སྒྲའི་མི་
རྟག་པ་སྔོན་དུ་སོང་བར་ཐལ། ཉན་ཤེས་མ་འཁྲུལ་བ་ཡིན་པའི་ཕྱིར།
ཁྱབ་པ་ཁས། རྟགས་དེར་ཐལ། ཉན་ཤེས་མངོན་སུམ་ཡིན་པའི་ཕྱིར་
ཏེ། སྒྲ་འཛིན་ཉན་ཤེས་མངོན་སུམ་ཡིན་པའི་ཕྱིར་ཏེ། གཟུགས་འཛིན་
མིག་ཤེས་དེ་ཡིན་པའི་ཕྱིར། ཁ་ཅིག་ན་རེ། རེས་འགའ་སྐྱེ་བ་དེ། ཉེར་
ལེན་གྱི་ཕུང་པོ་རང་རྒྱུ་ལས་སྐྱེ་བར་སྒྲུབ་པའི་རྒྱུ་སྤྱི་སྒྲུབ་ཀྱི་འབྲས་
རྟགས་ཡང་དག་དང༌། ཤེས་པ་དེ་གཟུགས་འཛིན་དབང་ཤེས་རང་གི་
ཐུན་མོང་མ་ཡིན་པའི་བདག་རྐྱེན་ལས་སྐྱེ་བར་སྒྲུབ་པའི་རྒྱུའི་ཁྱད་པར་
སྒྲུབ་པའི་འབྲས་རྟགས་ཡང་དག་ཡིན་ཟེར་ན། རེས་འགའ་སྐྱེ་བའི་
རྟགས་ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབ་པའི་
གང་ཟག་དེ་ཁོ་ཁོ་རང་དུ་ཐལ། དམ་བཅའ་དང་པོ་དེའི་ཕྱིར། འདོད་ན།
དེ་ཆོས་ཅན། ཉེར་ལེན་གྱི་ཕུང་པོ་སྐྱེ་བར་ཚད་མས་ངེས་པའི་གང་ཟག་
ཡིན་པར་ཐལ། དེ་ རེས་འགའ་སྐྱེ་བར་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་ན། དེ་རང་རྒྱུ་ལས་སྐྱེ་
བར་ཚད་མས་ངེས་པའི་གང་ཟག་ཡིན་པར་ཐལ། འདོད་པའི་ ཕྱིར།
150



འདོད་མི་ནུས་ཏེ། ཆོས་ཅན་དེའི་ཕྱིར། གཞན་ཡང་། ཤེས་པའི་རྟགས་
ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབ་པའི་གང་ཟག་
དེ་ ཁོ་ ཁོ་ རང་དུ་ཐལ། དམ་བཅའ་གཉིས་པ་དེའི་ ཕྱིར། འདོད་ན། དེ་
ཆོས་ཅན། གཟུགས་འཛིན་དབང་ཤེས་དབང་ཤེས་སུ་ཚད་མས་ངེས་
པའི་གང་ཟག་ཡིན་པར་ཐལ། ཆོས་ཅན་དེའི་ཕྱིར་། འདོད་ན། དེ་རང་
གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་
ཅན་པ་ལས་དངོས་སུ་སྐྱེས་པའི་རིག་པར་ཚད་མས་ངེས་པའི་གང་ཟག་
ཡིན་པར་ཐལ། འདོད་ པའི་ ཕྱིར། འདོད་ན། དེ་རང་གི་ཐུན་མོང་མ་
ཡིན་པའི་བདག་རྐྱེན་ལས་སྐྱེས་པའི་རིག་པར་ཚད་མས་ངེས་པའི་གང་
ཟག་ཡིན་པར་ཐལ། འདོད་པའི་ཕྱིར། འདོད་ན། དེ་རང་གི་ཐུན་མོང་
མ་ཡིན་པའི་བདག་རྐྱེན་ལས་སྐྱེ་བར་ཚད་མས་ངེས་པའི་གང་ཟག་ཡིན་
པར་ཐལ། འདོད་པའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར། ཁ་
ཅིག་ན་རེ། རེས་འགའ་སྐྱེ་བ་དེ་ཉེར་ལེན་གྱི་ཕུང་པོ་རང་རྒྱུ་དང་བཅས་
པར་སྒྲུབ་པའི་རྒྱུ་སྤྱི་སྒྲུབ་ཀྱི་འབྲས་རྟགས་ཡང་དག་ཡིན་ཟེར་ན། དེ་ལ་
ཁ་ཅིག་ན་རེ། དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་
སྐབས་སུ་བབ་པའི་གང་ཟག་ཆོས་ཅན། ཉེར་ལེན་གྱི་ཕུང་པོ་རང་རྒྱུ་
དང་བཅས་པར་ཚད་མས་ངེས་པའི་གང་ཟག་ཡིན་པར་ཐལ། དེ་རང་རྒྱུ་
ལས་སྐྱེ་བར་ཚད་མས་ངེས་པའི་གང་ཟག་ཡིན་པའི་ཕྱིར། ཁོ་ན་རེ་མ་
ཁྱབ་ཟེར། རྟགས་དེར་ཐལ། དེ་སྐྱེ་བར་ཚད་མས་ངེས་པའི་གང་ཟག་
151



ཡིན་པའི་ཕྱིར་ཏེ། དེ་རེས་འགའ་སྐྱེ་བར་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་མི་ནུས་པར་ཆོས་ཅན་
གྱིས་གྲུབ་ཟེར་རོ། །ཁ་ཅིག་ན་རེ། དུ་བ་ཡོད་པ་དུ་བའི་རྟགས་ཀྱིས་དུ་
ལྡན་ལ་ལ་མེ་ཡོད་པར་སྒྲུབ་པའི་རང་བཞིན་གྱི་རྟགས་ཡང་དག་དང་།
དུ་བ་དེ་དུ་བའི་རྟགས་ཀྱིས་དེ་སྒྲུབ་ཀྱི་འབྲས་རྟགས་ཡང་དག་ཡིན་ཟེར་
ན། ཁྱོད་ཆོས་ཅན། ཁྱོད་ཁྱོད་ཀྱི་རྟགས་ཀྱིས་དུ་ལྡན་ལ་ལ་མེ་ཡོད་པར་
སྒྲུབ་པའི་རྟགས་ཡང་དག་ཡིན་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་
ཀྱི་རྟགས་ཡང་དག་ཡོད་པའི་ཕྱིར། ཞེས་པའི་ཐལ་འགྱུར་ ( ༣༩ན
) ལ་ཁྱབ་པ་ཡོད་པར་ཐལ། ཁྱོད་ཁྱོད་ཀྱི་རྟགས་ཀྱིས་སྒྲ་མི་རྟག་པར་
སྒྲུབ་པའི་རྟགས་ཡང་དག་ཡིན་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་
ཀྱི་རྟགས་ཡང་དག་ཡོད་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་
པའི་ཕྱིར། འདོད་ན་སོང་། ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་འབྲས་
རྟགས་ཡང་དག་ཡིན་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་འབྲས་
རྟགས་ཡང་དག་ཡོད་པའི་ཕྱིར། ཞེས་པའི་ཐལ་འགྱུར་དང༌། ཁྱོད་ཁྱོད་
ཀྱི་རྟགས་ཀྱིས་དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཡིན་པར་ཐལ།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཡོད་པའི་
ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། འདོད་པའི་ཕྱིར།
འདོད་ན། དུ་བ་ཡོད་པ་ཆོས་ཅན། དང་པོ་ལ་དེ་དེར་ཐལ། དེའི་ཕྱིར།
རྟགས་དེར་ཐལ། དུ་བ་དེ་དེ་ཡིན་པའི་ཕྱིར། རྟགས་ཁས། འདོད་ན།



དེ་ཆོས་ཅན། དེ་སྒྲུབ་ཀྱི་འབྲས་རྟགས་ཡང་དག་ཡིན་པར་ཐལ། འདོད་
པའི་ ཕྱིར། འདོད་ན། དེ་ཆོས་ཅན། མེའི་འབྲས་བུ་ཡིན་པར་ཐལ་ལོ།
།གཞན་ཡང་། དུ་བ་ཆོས་ཅན། གཉིས་པ་ལ་དེ་དེར་ཐལ། དེའི་ཕྱིར་ཏེ།
དུ་བ་ཡོད་པ་དེ་ཡིན་པའི་ཕྱིར། རྟགས་ཁས། འདོད་ན། དེ་སྒྲུབ་ཀྱི་རང་
བཞིན་གྱི་རྟགས་ཡང་དག་ཡིན་པར་ཐལ། འདོད་པའི་ཕྱིར། འདོད་མི་
ནུས་ ཏེ། དེ་ སྒྲུབ་ ཀྱི་འབྲས་རྟགས་ ཡང་ དག་ ཡིན་ པའི་ ཕྱིར། གཞན་
ཡང་། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
བཟུང་བྱ་ཡང་ཡིན། ཁྱོད་ཀྱི་རྒྱུ་ཡང་ཡིན་པའི་གཞི་མཐུན་ཡོད་པར་
ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་འབྲས་རྟགས་ཡང་དག་ཡོད་པའི་
ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། དེ་ཡང་ཡིན།
རྒྱུ་ཡང་ཡིན་པའི་གཞི་མཐུན་ཡོད་པར་ཐལ། ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་དེ་ཡོད་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པའི་
ཕྱིར། འདོད་ན། དུ་བ་ཡོད་པ་ཆོས་ཅན། དེར་ཐལ། དེའི་ཕྱིར། རྟགས་
ཁས། འདོད་མི་ནུས་ཏེ། ཁྱོད་ཀྱི་རྒྱུ་མེད་པའི་ཕྱིར། རྩ་བར་མ་ཁྱབ་
ཟེར་ན། དུ་བ་ཡོད་པ་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་
ཀྱི་བསྒྲུབ་བྱའི་ཆོས་ སུ་བཟུང་ བྱ་ ཡང་ ཡིན། རྒྱུ་ཡང་ ཡིན་པའི་གཞི་
མཐུན་ཡོད་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་འབྲས་རྟགས་
ཡང་དག་ཡོད་པའི་ཕྱིར། ཁྱབ་པ་ཁས། འདོད་ན། མེ་དེ་དེ་འདྲའི་གཞི་
མཐུན་ ཡིན་ པར་ ཐལ། འདོད་ པའི་ ཕྱིར། འདོད་ ན། མེ་ དེ་ ཁྱོད་ ཀྱི་
153



རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱར་ཐལ།
འདོད་པའི་ཕྱིར། འདོད་ན། མེ་དེ་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་
སུ་ བཟུང་ བྱར་ ཐལ་ ལོ། །འདོད་ན། གྲུབ་ མཐའ་ ལ་ དངོས། གཞན་
ཡང་། དུ་ལྡན་ལ་ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་
པའི་རྟགས་སྦྱོར་དེ་དུ་བ་ཡོད་པ་དུ་བའི་རྟགས་ཀྱིས་དེ་སྒྲུབ་ཀྱི་རང་
བཞིན་གྱི་རྟགས་ཡང་དག་ཏུ་བཀོད་པའི་རྟགས་སྦྱོར་དུ་ཐལ། དེ་དེར་
བཀོད་པའི་རྟགས་སྦྱོར་ཡོད་པའི་ཕྱིར་ཏེ། དེ་དེ་ཡིན་པའི་ཕྱིར། རྟགས་
ཁས། འདོད་ན། དེ་རང་བཞིན་གྱི་རྟགས་ཡང་དག་གི་རྟགས་སྦྱོར་ཡིན་
པར་ ཐལ། འདོད་ པའི་ ཕྱིར། འདོད་ན། བདག་ གཅིག་ གི་ འབྲེལ་ པ་
དང༌། དེ་བྱུང་གི་འབྲེལ་པའི་གཞི་མཐུན་ཡོད་པར་ཐལ། རང་བཞིན་གྱི་
རྟགས་ཡང་དག་གི་རྟགས་ཆོས་ཀྱི་འབྲེལ་པ་དང་འབྲས་རྟགས་ཡང་
དག་གི་རྟགས་ཆོས་ཀྱི་འབྲེལ་པའི་གཞི་མཐུན་ཡོད་པའི་ཕྱིར་ཏེ། དང་
པོའི་རྟགས་སྦྱོར་གྱི་རྟགས་ཆོས་ཀྱི་འབྲེལ་པ་དང་། གཉིས་པའི་རྟགས་
སྦྱོར་གྱི་རྟགས་ཆོས་འབྲེལ་པའི་གཞི་མཐུན་ཡོད་པའི་ཕྱིར་ཏེ། དང་པོའི་
རྟགས་སྦྱོར་དང་གཉིས་པའི་རྟགས་སྦྱོར་གྱི་གཞི་མཐུན་ཡོད་པའི་ཕྱིར།
མ་གྲུབ་ན་ རིམ་པ་བཞིན་སོང་། དེར་ཐལ། དུ་ལྡན་ལ་ལ་ཆོས་ཅན།
ཞེས་སོགས་ཀྱི་རྟགས་སྦྱོར་( ༣༩བ )དེ་དེ་གཉིས་ཀྱི་གཞི་མཐུན་ཡིན་
པའི་ཕྱིར་ཏེ། དེ་དང་པོ་གང་ཞིག ཕྱི་མ་དེ་ཡིན་པའི་ཕྱིར། རྟགས་
གཉིས་ ཀ་ ཁས། གཞན་ཡང་། ཁྱོད་ ཀྱི་ རྟགས་ ཆོས་ ཀྱི་འབྲེལ་ པ་ དེ་
154



བདག་གཅིག་གི་འབྲེལ་པའི་ནང་དུ་འདུས་པར་ཐལ། ཁྱོད་དེ་སྒྲུབ་ཀྱི་
རང་བཞིན་གྱི་རྟགས་ཡང་དག་གི་རྟགས་སྦྱོར་ཡིན་པའི་ཕྱིར། ཞེས་པའི་
ཐལ་འགྱུར་ལ་ཁྱབ་པ་མེད་པར་ཐལ། གསལ་བ་དེར་ཐལ། ཁྱོད་རང་
བཞིན་གྱི་རྟགས་ཡང་དག་གི་རྟགས་སྦྱོར་ཡིན་པའི་ཕྱིར། ཞེས་པའི་
ཐལ་འགྱུར་ལ་ཁྱབ་པ་མེད་པའི་ཕྱིར། མ་གྲུབ་ན་སོང་། ཁྱོད་ཀྱི་རྟགས་
ཆོས་ཀྱི་འབྲེལ་པ་དེ་བྱུང་གི་འབྲེལ་པའི་ནང་དུ་འདུས་པར་ཐལ། ཁྱོད་
འབྲས་རྟགས་ཡང་དག་གི་རྟགས་སྦྱོར་ཡིན་པའི་ཕྱིར། ཞེས་པའི་ཐལ་
འགྱུར་ལ་ཁྱབ་པ་ཡོད་པར་ཐལ། མ་གྲུབ་པའི་ཕྱིར། འདོད་ན། སྔར་
གྱི་རྟགས་སྦྱོར་དེ་འཕེན་ཚུལ་རྟོགས་སླའོ། གཞན་ཡང་སྔར་གྱི་རྟགས་
སྦྱོར་དེ་དུ་བ་དུ་བ་ཡོད་པའི་རྟགས་ཀྱིས་དེ་སྒྲུབ་ཀྱི་འབྲས་རྟགས་ཡང་
དག་ཏུ་བཀོད་པའི་རྟགས་སྦྱོར་དུ་ཐལ། དེ་དེར་བཀོད་པའི་རྟགས་སྦྱོར་
ཡོད་པའི་ཕྱིར། རྟགས་ཁས། འདོད་ན། དུ་བ་དེ་རྟགས་སྦྱོར་དེས་དེར་
བཀོད་པའི་ཆོས་སུ་ཐལ། འདོད་པའི་ཕྱིར། འདོད་ན། དེ་རྟགས་སྦྱོར་
དེས་དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་ཆོས་
ཡིན་པར་ཐལ། འདོད་པའི་ཕྱིར། འདོད་ན། དུ་བ་ཡོད་པ་དེ། རྟགས་
སྦྱོར་དེས་དུ་བའི་རྟགས་ཀྱིས་དེ་སྒྲུབ་ཀྱི་རང་བཞིན་གྱི་རྟགས་ཡང་དག་
ཏུ་བཀོད་ པའི་ཆོས་ཡིན་པར་ཐལ། རྟགས་སྦྱོར་དེ་དེར་བཀོད་པའི་
རྟགས་ སྦྱོར་ ཡིན་ པའི་ ཕྱིར། རྟགས་ ཁས། འདོད་ ན། དེ་ དེས་ དེའི་
རྟགས་ཀྱིས་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་ཆོས་ཡིན་པར་
155



ཐལ། འདོད་ པའི་ ཕྱིར། འདོད་ན། ཁྱོད་ ཀྱིས་བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་རྟགས་ཡང་དག་ཏུ་བཀོད་པའི་ཆོས་ཡིན་ན། བྱས་
རྟགས་ཀྱིས་དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཡིན་དགོས་པར་
ཐལ། ཁྱོད་དེའི་རྟགས་ཀྱིས་དེ་སྒྲུབ་ཀྱི་རང་བཞིན་གྱི་རྟགས་ཡང་དག་
གི་རྟགས་སྦྱོར་ཡིན་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་
པར་ཐལ། དེའི་རྟགས་ཀྱིས་དེ་སྒྲུབ་ཀྱིས་རྟགས་ཡང་དག་ཡིན་ན། དེའི་
རྟགས་ཀྱིས་དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཡིན་དགོས་པའི་
ཕྱིར། འདོད་ན་སོང་། ཁྱོད་ཀྱིས་དུ་བའི་རྟགས་ཀྱིས་དུ་ལྡན་ལ་ལ་མེ་
ཡོད་པར་སྒྲུབ་པའི་རྟགས་ཡང་དག་ཏུ་བཀོད་པའི་ཆོས་ཡིན་ན། དེའི་
རྟགས་ཀྱིས་དེ་སྒྲུབ་ཀྱི་འབྲས་རྟགས་ཡང་དག་ཡིན་དགོས་པར་ཐལ།
ཁྱོད་དེའི་རྟགས་ཀྱིས་དེ་སྒྲུབ་ཀྱི་འབྲས་རྟགས་ཡང་དག་གི་རྟགས་སྦྱོར་
ཡིན་པའི་ཕྱིར་ཞེས་པའི་ཐལ་འགྱུར་དང༌། ཁྱོད་ཀྱིས་དུ་བ་ཡོད་པའི་
རྟགས་ཀྱིས་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་ཆོས་ཡིན་ན།
དེའི་རྟགས་ཀྱིས་དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཡིན་དགོས་
པར་ཐལ། ཁྱོད་དེའི་རྟགས་ཀྱིས་དེ་སྒྲུབ་ཀྱི་རང་བཞིན་གྱི་རྟགས་ཡང་
དག་གི་རྟགས་སྦྱོར་ཡིན་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་
ཡོད་ པར་ ཐལ། འདོད་ པའི་ ཕྱིར། འདོད་ན། སྔར་ གྱི་རྟགས་སྦྱོར་ དེ་
ཆོས་ཅན། དང་པོ་ལ་དེར་ཐལ། དེའི་ཕྱིར། འདོད་ན། དུ་བ་ཡོད་པས་
བཤོག དེ་འདྲའི་རྟགས་སྦྱོར་ཆོས་ཅན། གཉིས་པ་ལ་དེར་ ཐལ།
156



དེའི་ཕྱིར། འདོད་ན། དུ་བས་བཤོག ཁ་ཅིག་ན་རེ། དུ་བ་ཡོད་པ་
དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་དག་ཡིན་ཟེར་ན། དུ་
ལྡན་ ལ་ ལ་ ཆོས་ཅན། མེ་ ཡོད་ དེ། དུ་ བ་ ཡོད་ པའི་ ཕྱིར། ཞེས་ པའི་
རྟགས་སྦྱོར་དེ་དུ་བ་ཡོད་པའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་གི་
རྟགས་སྦྱོར་ཡིན་པར་ཐལ། དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་
དག་གི་རྟགས་སྦྱོར་ཡོད་པའི་ཕྱིར། ཁོ་ན་རེ་མ་ཁྱབ་ཟེར། རྟགས་དེར་
ཐལ། དམ་བཅའ་དེའི་ཕྱིར། འདོད་ན། དེ་དུ་བ་ཡོད་པ་དེ་སྒྲུབ་ཀྱི་རང་
བཞིན་གྱི་རྟགས་ཡང་དག་ཏུ་བཀོད་པའི་རྟགས་སྦྱོར་དུ་ཐལ། (༤༠ན
) འདོད་པའི་ཕྱིར། འདོད་ན། དེ་རང་བཞིན་གྱི་རྟགས་ཡང་དག་གི་
རྟགས་སྦྱོར་དུ་ཐལ་ལོ། །འདོད་ན། སྔར་བཞིན་འགོག་གོ གཞན་
ཡང་། དེ་འདྲའི་རྟགས་སྦྱོར་ཆོས་ཅན། དུ་བ་ཡོད་པ་དུ་བའི་རྟགས་
ཀྱིས་དེ་སྒྲུབ་ཀྱི་སྒྲུབ་རྟགས་ཡང་དག་ཏུ་བཀོད་པའི་རྟགས་སྦྱོར་དུ་ཐལ།
དུ་བའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་གི་རྟགས་སྦྱོར་གང་ཞིག
དུ་བ་ཡོད་པ་དེ་སྒྲུབ་ཀྱི་སྒྲུབ་རྟགས་ཡང་དག་ཏུ་བཀོད་པའི་རྟགས་སྦྱོར་
ཡིན་པའི་ཕྱིར། འདོད་ན། དེ་དེའི་རྟགས་ ཀྱིས་ རང་བཞིན་གྱི་རྟགས་
ཡང་དག་ཏུ་བཀོད་པའི་རྟགས་སྦྱོར་ཡིན་པར་ཐལ། འདོད་པ་གང་ཞིག་
དེ་དེའི་རྟགས་ཀྱིས་དེ་སྒྲུབ་ཀྱི་འབྲས་རྟགས་ཡང་དག་ཏུ་བཀོད་པའི་
རྟགས་སྦྱོར་མ་ཡིན་པའི་ཕྱིར། འདོད་ན། དེ་དེའི་རྟགས་ཀྱིས་དེ་སྒྲུབ་
ཀྱི་རང་བཞིན་ གྱི་རྟགས་ཡང་དག་ཡིན་པར་ཐལ། འདོད་པའི་ ཕྱིར།
157



འདོད་ན། སྔར་བཀག་ཟིན། གཞན་ ཡང་། དེ་ཆོས་ཅན། དུ་བ་དུ་བ་
ཡོད་པའི་རྟགས་ཀྱིས་དེ་སྒྲུབ་ཀྱི་སྒྲུབ་རྟགས་ཡང་དག་ཏུ་བཀོད་པའི་
རྟགས་སྦྱོར་དུ་ཐལ། དུ་བ་ཡོད་པའི་རྟགས་ཀྱིས་དེ་སྒྲུབ་ཀྱི་རྟགས་ཡང་
དག་གི་རྟགས་སྦྱོར་གང་ཞིག དུ་བ་དེ་སྒྲུབ་ཀྱི་སྒྲུབ་རྟགས་ཡང་དག་
ཏུ་བཀོད་པའི་རྟགས་སྦྱོར་ཡིན་པའི་ཕྱིར། འདོད་ན། དུ་བ་དེའི་རྟགས་
ཀྱིས་དེ་སྒྲུབ་ཀྱི་འབྲས་རྟགས་ཡང་དག་ཏུ་བཀོད་པའི་རྟགས་སྦྱོར་དུ་
ཐལ། འདོད་ པ་ གང་ ཞིག དེ་ དེའི་ རྟགས་ ཀྱིས་ དེ་ སྒྲུབ་ ཀྱི་ རང་
བཞིན་གྱི་རྟགས་ཡང་དག་ཏུ་བཀོད་པའི་རྟགས་སྦྱོར་ཡིན་པའི་ཕྱིར།
འདོད་ན། དེ་དེའི་རྟགས་ཀྱིས་དེ་སྒྲུབ་ཀྱི་འབྲས་རྟགས་ཡང་དག་ཡིན་
པར་ ཐལ་ ལོ། །འདོད་ ན། སྔར་ བཀག་ ཟིན། གཞན་ ཡང་། དུ་ བའི་
རྟགས་ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབ་པའི་
གང་ཟག་ཡིན་ན། དུ་བ་ཡོད་པའི་རྟགས་ཀྱིས་དེ་སྒྲུབ་ཀྱི་རྟགས་ཡང་
དག་འགོད་པ་སྐབས་སུ་བབ་པའི་གང་ཟག་ཡིན་དགོས་པར་ཐལ།
སྔར་གྱི་རྟགས་སྦྱོར་དེ་དུ་བའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་
གི་རྟགས་སྦྱོར་དུ་འགོད་པ་སྐབས་སུ་བབ་པའི་གང་ཟག་ཡིན་ན། དེ་དུ་
བ་ཡོད་པའི་རྟགས་ཀྱིས་དེར་འགོད་པ་སྐབས་སུ་བབ་པའི་གང་ཟག་
ཡིན་དགོས་པའི་ཕྱིར། དེ་དུ་བ་ཡོད་པའི་རྟགས་ཀྱིས་དེ་སྒྲུབ་ཀྱི་རྟགས་
ཡང་དག་གི་རྟགས་སྦྱོར་ ཡིན་པའི་ ཕྱིར། རྟགས་སོང་། འདོད་ན། དུ་
ལྡན་ལ་ལ་དུ་བ་ཚད་མས་དམིགས་པར་ཚད་མས་ངེས་ནས། དུ་ལྡན་ལ་
158



ལ་དུ་བ་ཡོད་པར་ཚད་མས་མ་ངེས་པའི་གང་ཟག་མེད་པར་ཐལ། དུ་
ལྡན་ལ་ལ་ཆོས་ཅན། མེ་ཡོད་དེ། དུ་བ་ཚད་མས་དམིགས་པའི་ཕྱིར་
ཞེས་བཀོད་པའི་ཚེ་ན་དུ་བའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་ཚད་
མས་ངེས་ཤིང་། དུ་ལྡན་ལ་ལ་དུ་བ་ཡོད་པར་ཚད་མས་མ་ངེས་པའི་
གང་ཟག་མེད་པའི་ཕྱིར་ཏེ། དེའི་ཚེ་ན་དུ་བ་དེ་སྒྲུབ་ཀྱི་ཕྱོགས་ཆོས་སུ་
སོང་ཞིང་དེ་ལྟར་ཚད་མས་མ་ངེས་པའི་གང་ཟག་མེད་པའི་ ཕྱིར་ཏེ།
དེའི་ཚེ་ན་དུ་བའི་རྟགས་ཀྱིས་དེ་སྒྲུབ་ཀྱི་རྟགས་འགོད་པ་སྐབས་སུ་བབ་
པའི་ཕྱིར། དེ་ལྟར་ཚད་མས་མ་ངེས་པའི་གང་ཟག་མེད་པའི་ཕྱིར། མ་
གྲུབ་ན་སོང་། དེ་འདྲའི་གང་ཟག་ཆོས་ཅན། དུ་བའི་རྟགས་ཀྱིས་དེ་
སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཡིན་
པར་ཐལ། ཆོས་ཅན་དེའི་ཕྱིར། འདོད་ན་སོང་། དེ་ཆོས་ཅན། དུ་ལྡན་
ལ་ལ་དུ་བ་ཡོད་པར་ཚད་མས་ངེས་པའི་གང་ཟག་ཡིན་པར་ཐལ། དུ་བ་
ཡོད་པའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་ཚད་མས་ངེས་པའི་གང་
ཟག་ཡིན་པའི་ཕྱིར་ཏེ། དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་
འགོད་པ་སྐབས་སུ་བབས་པའི་གང་ཟག་ཡིན་པའི་ཕྱིར། མ་གྲུབ་ན་
སོང་། དེར་ ཐལ། དུ་ བའི་ རྟགས་ ཀྱིས་ དེ་ སྒྲུབ་ ཀྱི་ རྟགས་ ཡང་ དག་
འགོད་པ་སྐབས་སུ་ ( ༤༠བ )བབས་པའི་གང་ཟག་ཡིན་པའི་ཕྱིར།
འཁོར་གསུམ། བྱས་པ་ལ། དམ་བཅའ་བ་དེ་ན་རེ། རྩ་བར་མ་ཁྱབ་སྟེ།
དུ་ལྡན་ལ་ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་པའི་
159



རྟགས་སྦྱོར་དེ། དུ་བ་ཡོད་པའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་
གི་རྟགས་སྦྱོར་ཡིན་པའི་ཕྱིར། ཟེར་ན། དེ་འདྲའི་རྟགས་སྦྱོར་དེ་དུ་བ་
ཡོད་པ་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་དག་ཏུ་བཀོད་
པའི་རྟགས་སྦྱོར་ཡིན། དུ་ལྡན་ལ་ལ་ཆོས་ཅན། མེ་ཡོད་དེ། དུ་བ་ཡོད་
པའི་ཕྱིར་ཞེས་པའི་རྟགས་སྦྱོར་དེ་དེ་མ་ཡིན་པའི་ཁྱད་པར་འཐད་པར་
ཐལ། དང་པོ་དེ་དུ་བ་ཡོད་པའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་
གི་རྟགས་སྦྱོར་ཡིན་ལ། ཕྱི་མ་དེ་དེ་མ་ཡིན་པའི་ཁྱད་པར་འཐད་པའི་
ཕྱིར། རྟགས་ཁས། འདོད་ན། དང་པོ་དེ་དུ་བ་ཡོད་པ་རྟགས་ཡང་དག་
ཏུ་བཀོད་པའི་རྟགས་སྦྱོར་ཡིན་ལ། ཕྱི་མ་དེ་དེ་མ་ཡིན་པའི་ཁྱད་པར་
འཐད་པར་ཐལ། འདོད་པའི་ཕྱིར། འདོད་ན། དུ་ལྡན་ལ་ལ་ཆོས་ཅན།
མེ་ཡོད་པ་ཡོད་དེ། དུ་བ་ཡོད་པའི་ཕྱིར་ཞེས་པའི་རྟགས་སྦྱོར་དེ། མེ་
ཡོད་པ་དངོས་ཀྱི་བསྒྲུབ་བྱའི་ཆོས་སུ་བཟུང་བྱར་བྱེད་པའི་རྟགས་སྦྱོར་
ཡིན་ལ། རྟགས་སྦྱོར་ཕྱི་མ་དེ་དེ་མ་ཡིན་པའི་ཁྱད་པར་འཐད་པར་ཐལ།
འདོད་པའི་ཕྱིར། འདོད་མི་ནུས་ཏེ། དུ་ལྡན་ལ་ལ་ཆོས་ཅན། མེ་ཡོད་
དེ། དུ་བ་ཡོད་པའི་ཕྱིར་ཞེས་པའི་རྟགས་སྦྱོར་དེ་མེ་ཡོད་པ་དངོས་ཀྱི་
བསྒྲུབ་བྱའི་ཆོས་སུ་བཟུང་བྱར་བྱེད་པའི་རྟགས་སྦྱོར་ཡིན་པའི་ཕྱིར་ཏེ།
མེ་ཡོད་པ་དེ། རྟགས་སྦྱོར་དེའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡིན་ པའི་ ཕྱིར། མ་གྲུབ་ན། དེ་ཆོས་ཅན། དེར་ཐལ། དུ་བའི་རྟགས་
ཀྱིས་དེ་སྒྲུབ་ཀྱི་དེ་ཡིན་པའི་ཕྱིར། རྟགས་གྲུབ་མཐའ་ལ་ཁས། ཁ་ཅིག་
160



ན་རེ། མེ་དེ་དུ་བའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་
སུ་བཟུང་བྱ་ཡིན་ཡང་། དེ་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
བཟུང་བྱ་མིན་ནོ། །ཟེར་ན། མེ་དེ་དུ་བའི་རྟགས་ཀྱིས་དུ་ལྡན་ལ་ལ་མེ་
མེད་པ་མ་ཡིན་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡིན་ལ། དེ་དེ་སྒྲུབ་ཀྱི་དེ་མ་ཡིན་པའི་ཁྱད་པར་འཐད་པར་ཐལ། དམ་
བཅའ་ དེའི་ཕྱིར། འདོད་ན། དུ་བ་ཆོས་ཅན། དེ་སྒྲུབ་ ཀྱི་སྒྲུབ་རྟགས་
ཡང་དག་ཏུ་ཐལ། དེ་སྒྲུབ་ཀྱི་རྟགས་ཡང་དག་གང་ཞིག ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་དང་སྒྲུབ་
པའི་གཞི་མཐུན་ཡོད་པའི་ཕྱིར་ཏེ། མེ་དེ་དེ་འདྲའི་གཞི་མཐུན་ཡིན་པའི་
ཕྱིར་ཏེ། དེ་དང་པོ་གང་ཞིག ཕྱི་མ་ཡིན་པའི་ཕྱིར། དང་པོ་དངོས།
འདོད་མི་ནུས་ཏེ། དེ་སྒྲུབ་ཀྱི་དགག་རྟགས་ཡིན་པའི་ཕྱིར་ཏེ། དེ་སྒྲུབ་
ཀྱི་རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་
ཀྱི་བསྒྲུབ་བྱའི་ཆོས་སུ་བཟུང་བྱ་དང་། དགག་པའི་གཞི་མཐུན་ཡོད་
པའི་ཕྱིར་ཏེ། མེ་མེད་པ་མ་ཡིན་པ་དེ་འདྲའི་གཞི་མཐུན་ཡིན་པའི་ཕྱིར་
ཏེ། དེ་དང་པོ་གང་ཞིག ཕྱི་མ་ཡིན་པའི་ཕྱིར། དང་པོ་མ་གྲུབ་ན།
དེར་ཐལ། མེ་ཡོད་པ་དེ་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་
སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པའི་ཕྱིར། རྟགས་
ཁས། གཞན་ཡང་། དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཆོས་ཐ་
དད་མེད་ནས་མ་གྲུབ་པའི་གཏན་ཚིགས་ཡིན་ན། དེ་སྒྲུབ་ཀྱི་དངོས་ཀྱི་
161



བསྒྲུབ་བྱའི་ཆོས་སུ་བཟུང་བྱ་ཡིན་དགོས་པར་ཐལ། སྒྲ་མི་རྟག་པར་
སྒྲུབ་པའི་དེ་ཡིན་ན། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡིན་ དགོས་ པའི་ ཕྱིར། འདོད་ན། མེ་ཆོས་ཅན། ཁྱོད་ཁྱོད་ ཀྱི་རྟགས་
ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཆོས་ཐ་དད་མེད་ནས་
མ་གྲུབ་པའི་གཏན་ཚིགས་ཡིན་པར་ཐལ། ཁྱོད་ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་གཏན་ཚིགས་དང་། ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་
ཀྱི་ ( ༤༡ན ） བསྒྲུབ་བྱའི་ཆོས་སུ་བཟུང་བྱའི་གཞི་མཐུན་གང་ཞིག
མེའི་ལྡོག་པ་ཡིན་པའི་ཕྱིར། རྟགས་དང་པོ་སླ། འདོད་ན་སོང་། དེ་སྒྲུབ་
ཀྱི་དེ་ཡིན་པར་ཐལ། འདོད་པའི་ཕྱིར། འདོད་ན། དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ཡིན་པར་ཐལ། འདོད་པའི་ཕྱིར། འཁོར་
གསུམ། གཞན་ཡང་། དེ་སྒྲུབ་ཀྱི་འབྲས་རྟགས་ཡང་དག་དང༌། འབྲས་
བུའི་གཞི་མཐུན་མེད་པར་ཐལ། དེ་སྒྲུབ་ཀྱི་འབྲས་རྟགས་ཡང་དག་གི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་དང་རྒྱུའི་གཞི་མཐུན་མེད་པའི་
ཕྱིར། མ་གྲུབ་ན་སོང་། མེ་དེ་དེ་འདྲའི་གཞི་མཐུན་ཡིན་པར་ཐལ། མ་
གྲུབ་པའི་ཕྱིར། འདོད་ན། མེ་ཆོས་ཅན། དེ་སྒྲུབ་ཀྱི་འབྲས་རྟགས་ཡང་
དག་གི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པར་ཐལ། འདོད་
པ་དེའི་ཕྱིར། འདོད་ན། དེ་སྒྲུབ་ཀྱི་འབྲས་རང་གི་རྟགས་ཡང་དག་གང་
རུང་གི་དེར་ཐལ། འདོད་པའི་ཕྱིར། འདོད་ན། དེ་སྒྲུབ་ཀྱི་སྒྲུབ་རྟགས་
ཡང་དག་གི་དེར་ཐལ། འདོད་པའི་ཕྱིར། འདོད་ན། དེ་སྒྲུབ་ཀྱི་དེ་ཡིན་
162



པར་ཐལ། འདོད་པའི་ཕྱིར། འདོད་ན། དོན་གྱི་འཁོར་གསུམ།
རང་ལུགས་བཞག་པ།
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང༌།
མཐའ་དཔྱད་པ་གཉིས། དང་པོ་ནི་དུ་བ་ཆོས་ཅན། དུ་ལྡན་ལ་ལ་མེ་
ཡོད་པར་སྒྲུབ་པའི་འབྲས་རྟགས་ཡང་དག་ཡིན་ཏེ། དེ་སྒྲུབ་ཀྱི་སྒྲུབ་
པའི་ཚུལ་གསུམ་གང་ཞིག མེའི་འབྲས་བུ་ཡིན་པའི་ཕྱིར། འདིའི་
ཐད་ཀྱི་རྣམ་བཤད་ལས། ལའི་དུ་བ་ཡང་རྟགས་སུ་ཁོ་བོ་མི་འདོད་དེ།
དེ་ལྟར་ན་ལའི་མེ་ཉིད་བསྒྲུབ་བྱའི་ཆོས་སུ་འགྱུར་བ་དང་། ལའི་དུ་བ་
ཚང་མང་ལ་རྗེས་སུ་མི་འགྲོ་བས་རྗེས་ཁྱབ་ངེས་པ་ན་བསྒྲུབ་བྱ་གྲུབ་
པར་ཐལ་བ་དང་། ཡང་དག་འགལ་རྟགས་སུ་ཐལ་བ་དང་། ཐུན་མོང་
མ་ ཡིན་ པའི་ རྟགས་ ཡང་ དག་ཏུ་ ཐལ་བའི་ ཉེས་ པ་ གསུམ་ མོ་ཞེས་
གསུངས་པའི་ཕྱིར། དོན་ནི། དུ་ལྡན་ལའི་དུ་བ་དུ་བའི་རྟགས་ཀྱིས་དུ་
ལྡན་ལ་ལ་མེ་ཡོད་པར་སྒྲུབ་པའི་གཏན་ཚིགས་མ་ཡིན་ཏེ། གལ་ཏེ་
ཡིན་ན། དུ་ལྡན་ལའི་མེ་དེའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་
བྱའི་ཆོས་སུ་བཟུང་བྱར་ཐལ། དམ་བཅའ་དེའི་ཕྱིར། འདོད་ན། དེའི་
རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་ངེས་པའི་གང་ཟག་ཡིན་ན།།
དུ་བ་དུ་ལྡན་ལའི་མེ་ཁོ་ན་ལ་ཡོད་པར་ཚད་མས་ངེས་པའི་གང་ཟག་
ཡིན་དགོས་པར་ཐལ། འདོད་པའི་ཕྱིར། འདོད་ན། དེ་ཡིན་ན། དུ་ལྡན་
ལའི་མེ་ཡོད་པར་ཚད་མས་ངེས་པའི་གང་ཟག་ཡིན་དགོས་པར་ཐལ།
163



འདོད་པའི་ཕྱིར། འདོད་ན། དེ་ཡིན་ན། དུ་ལྡན་ལ་ལ་མེ་ཡོད་པར་ཚད་
མས་ ངེས་ པའི་ གང་ ཟག་ ཡིན་ དགོས་ པར་ ཐལ། འདོད་ པའི་ ཕྱིར། །
འདོད་ན། དེ་ཡིན་ན། དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་ཚད་མས་
ངེས་པའི་གང་ཟག་ཡིན་དགོས་པར་ཐལ་ལོ། གཞན་ཡང་། དེའི་རྟགས་
ཀྱིས་དེ་སྒྲུབ་ཀྱི་རྗེས་ཁྱབ་མཐུན་དཔེ་ཚང་མང་གི་སྟེང་དུ་ཕྱིན་ཅི་ལོག་ཏུ་
ངེས་པར་ཐལ། དུ་ལྡན་ལའི་དུ་བ་དེའི་རྟགས་ཀྱིས་དེ་སྒྲུབ་ཀྱི་གཏན་
ཚིགས་གང་ཞིག་དུ་ལྡན་ལའི་དུ་བ་ཡོད་ན། མེ་ཡོད་པས་ཁྱབ་པ་དེའི་
སྟེང་དུ་ཕྱིན་ཅི་ལོག་ཏུ་ངེས་པའི་ཕྱིར། གཉིས་པ་གྲུབ་སྟེ། ཚང་མང་གི་
སྟེང་དུ་དུ་ལྡན་ལའི་དུ་བ་ཡོད་ན། མེ་མེད་པས་ཁྱབ་པའི་ཕྱིར་ཏེ། དེའི་
སྟེང་དུ་དུ་ལྡན་ལའི་དུ་བ་མེད་པའི་ཕྱིར་ཏེ། དུ་ལྡན་ལའི་དུ་བ་ཚང་མང་
ལ་རྗེས་སུ་མི་ (༤༡བ ) འགྲོ་བའི་ཕྱིར། རྩ་བར་འདོད་ན། དུ་བ་དེ་
སྒྲུབ་ཀྱི་འགལ་རྟགས་སུ་ཐལ། དེ་དེ་སྒྲུབ་ཀྱི་ཕྱོགས་ཆོས་གང་ཞིག
།འདོད་པའི་ཕྱིར། གཞན་ཡང་། དུ་བ་དུ་ལྡན་ལ་ལ་མེ་ཡོད་པར་སྒྲུབ་
པ་ལ་ཕྱོགས་ཆོས་ཅན་དུ་སོང་བའི་གང་ཟག་དེས་དུ་བ་དུ་ལྡན་ལའི་མེ་
ཁོ་ན་ལ་ཡོད་པར་ཚད་མས་ངེས་པར་ཐལ། དུ་ལྡན་ལའི་མེ་དེའི་རྟགས་
ཀྱིས་ དེ་ སྒྲུབ་ ཀྱི་དངོས་ཀྱི་བསྒྲུབ་ བྱའི་ཆོས་ སུ་ བཟུང་ བྱ་ གང་ ཞིག
དེས་དེ་དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པར་ཚད་མས་ངེས་པའི་
ཕྱིར། གཉིས་པ་མ་གྲུབ་ན། དུ་བ་ཆོས་ཅན། ཁྱོད་དེ་སྒྲུབ་ལ་ཕྱོགས་
ཆོས་ཅན་དུ་སོང་བའི་གང་ཟག་གིས་ཁྱོད་དེ་སྒྲུབ་ཀྱི་མཐུན་ཕྱོགས་ཁོ་ན་
164



ལ་ཡོད་པར་ཚད་མས་ངེས་པར་ཐལ། ཁྱོད་དེ་སྒྲུབ་ཀྱི་རྟགས་ཡང་དག་
ཡིན་པའི་ཕྱིར། མ་ཁྱབ་ན། མཉན་བྱ་སྒྲ་མི་རྟག་པར་སྒྲུབ་པའི་རྟགས་
ཡང་དག་ཡིན་པར་ཐལ། མ་གྲུབ་པའི་ཕྱིར། ཞེས་པའོ། དེས་ན། དུ་
ལྡན་ལའི་དུ་བ་དུ་བའི་རྟགས་ཀྱིས་དེ་སྒྲུབ་ཀྱི་གཏན་ཚིགས་མ་ཡིན་ཏེ།
རྣམ་བཤད་ ལས། ཕ་ གི་ན་ དུ་བ་ འདུག་ པས་ མེ་ འདུག་སྙམ་ཡང་།
རྟགས་སུ་ནི་དུ་བ་ཉིད་སོང་བ་སྡེ་བདུན་གྱི་དགོངས་པ་རྨ་མེད་པའོ།
ཞེས་གསུངས་པའི་ཕྱིར། རྣམ་བཤད་ཀྱི་གསུང་དེ་དག་གིས་སྒྲ་བྱས་པ་
བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་གཏན་ཚིགས་སུ་འདོད་
པ་ཡང་ལྷག་མ་མ་ལུས་པར་བཀག་པ་ཡིན་ནོ། །
༈ གཉིས་པ་མཐའ་དཔྱད་པ་ལ། མདོ་དང་བསྟན་བཅོས་
རྣམས་ སུ་ འབྲས་རྟགས་ཡང་ དག་གི་རྣམ་བཞག་བསྟན་པའི་ ཚུལ།
བསྟན་པའི་དགོས་པ། མཚན་ཉིད། དབྱེ་བ། རྟགས་ཆོས་དོན་ གསུམ་
ངོས་བཟུང་བ། ཚུལ་ གསུམ་ངེས་བྱེད་ཀྱི་ཚད་མ་བཤད་པ་དང་དྲུག
དང་པོ་ནི། མདོ་དང་བསྟན་བཅོས་རྣམས་སུ་འབྲས་རྟགས་ཡང་དག་
བསྟན་པ་ཡིན་ཏེ། མདོ་ལས། དུ་བ་ལས་ནི་མེ་ཤེས་དང་། ཆུ་རྐྱར་ལས་
ནི་ཆུ་ཤེས་ལྟར། །བྱང་ཆུབ་སེམས་དཔའ་བློ་ལྡན་གྱིས། །རིགས་ནི་ཚད་
མ་དག་ལས་ཤེས། །ཞེས་དང༌། བསྟན་བཅོས་ལས། རྒྱུ་ལ་རང་བཞིན་
ཇི་སྙེད་ཅིག །མེད་ན་མི་འབྱུང་འབྲས་བུ་ནི། །གཏན་ཚིགས་ཞེས་
གསུངས་ པའི་ ཕྱིར། གཉིས་པ་ནི། མདོ་དང་བསྟན་བཅོས་རྣམས་སུ་
165



འབྲས་རྟགས་ཡང་དག་བསྟན་པ་ལ་ཆོས་ཅན། དགོས་པ་ཡོད་དེ། རྒྱུ་
དགེ་བ་སྤྱད་པ་ལས་འབྲས་བུ་བདེ་བ་དང་། རྒྱུ་མི་དགེ་བ་སྤྱད་པ་ལས་
འབྲས་བུ་སྡུག་བསྔལ་བྱུང་བའི་ཚུལ་ལ་ངེས་པ་རྙེད་པའི་སྒོ་ནས་དགེ་མི་
དགེའི་བླང་དོར་ལ་འཇུག་པར་བྱ་བའི་ཆེད་ཡིན་པའི་ཕྱིར། དུ་བ་དུ་
ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་གི་དཔེར་
བསྟན་པ་ལ་དགོས་པ་ཡོད་དེ། རྒོལ་བ་བརྡ་སྤྲོད་པ་ལ་སོགས་པ་མེ་
མེད་པ་བརྒྱ་བྱིན་གྱི་སྤྱི་བོ་ལས་ཀྱང་དུ་བ་སྐྱེ་བར་མཐོང་བས་དུ་བ་དུ་
ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་ཏུ་མི་འཐད་དོ་
སྙམ་པའི་ལོག་རྟོག་དགག་པར་བྱ་བའི་ཆེད་ཡིན་པའི་ཕྱིར། དེ་ལྟར་
ཡང་། རིགས་ཐིགས་ཀྱི་ཕྱོགས་སྔ་མདོར་བསྡུས་པ་ལས། བརྡ་སྤྲོད་པ་
ལ་སོགས་པ་ནི་མེ་མེད་ ( ༤༢ན ) བརྒྱ་བྱིན་གྱི་སྤྱི་བོ་སོགས་པ་ལས་
ཀྱང་དུ་བ་འབྱུང་བར་མཐོང་ནས་མེ་ལ་སོགས་པ་སྒྲུབ་པར་བྱ་བ་ལ་དུ་
བ་ལ་སོགས་པ་འབྲས་བུའི་རྟགས་འཁྲུལ་བར་སྨྲ་སྟེ་དེའི་ཕྱིར་འབྲས་
བུའི་གཏན་ཚིགས་བརྗོད་དོ། །ཞེས་སོགས་གསུངས་པའི་ཕྱིར། གསུམ་
པ་ནི། དུ་ལྡན་ལ་ལ་མེ་ཡོད་པར་སྒྲུབ་པའི་སྒྲུབ་པའི་ཚུལ་གསུམ་ཡང་
ཡིན། མེའི་འབྲས་བུ་ཡང་ཡིན་པའི་གཞི་མཐུན་པར་དམིགས་པ་དེ་
སྒྲུབ་ཀྱི་འབྲས་རྟགས་ ཡང་ དག་ གི་མཚན་ཉིད། བཞི་ པ་ནི། འབྲས་
རྟགས་ཡང་དག་དབྱེ་ན། རྒྱུ་དངོས་སྒྲུབ་ཀྱི། རྒྱུ་སྔོན་སོང་སྒྲུབ་ཀྱི། རྒྱུ་
སྤྱི་སྒྲུབ་ཀྱི། རྒྱུའི་ཁྱད་པར་དཔོག་པའི། རྒྱུ་ཆོས་རྗེས་དཔོག་གི་འབྲས་
166



རྟགས་ཡང་དག་དང་ལྔར་ཡོད། དང་པོ་ནི། དུ་ལྡན་ལ་ལ་ཆོས་ཅན། མེ་
ཡོད་དེ། དུ་བ་ཡོད་པའི་ ཕྱིར། ཞེས་ བཀོད་ པའི་ ཚེ་ ན་ དུ་བ་ ལྟ་ བུ།
གཉིས་པ་ནི། ནམ་མཁའི་དུ་བ་སྔོ་ལོང་པོ་ཆོས་ཅན། རང་གི་རྒྱུར་གྱུར་
པའི་མེ་སྔ་མ་སྔོན་དུ་སོང་སྟེ། དུ་བ་ཡིན་པའི་ཕྱིར། ཞེས་བཀོད་པའི་ཚེ་
ན་དུ་བ་ལྟ་བུ། གསུམ་པ་ནི། ཉེར་ལེན་གྱི་ཕུང་པོ་ཆོས་ཅན། རང་རྒྱུ་
དང་བཅས་པ་ཡིན་ཏེ། རེས་འགའ་བའི་དངོས་པོ་ཡིན་པའི་ཕྱིར། ཞེས་
བཀོད་པའི་ཚེ་ན་དེ་ལྟ་བུ། བཞི་པ་ནི། གཟུགས་ འཛིན་དབང་ཤེས་
ཆོས་ཅན། རང་གི་ཐུན་མོང་མ་ཡིན་པའི་བདག་རྐྱེན་དང་བཅས་པ་ཡིན་
ཏེ། ཤེས་པ་ཡིན་པའི་ཕྱིར། ཞེས་བཀོད་པའི་ཚེ་ན་དེ་ལྟ་བུ། ལྔ་པ་ནི།
ཁ་ནང་བུ་རམ་གོང་བུ་ཆོས་ཅན། རང་གི་རྒྱུར་གྱུར་པའི་བུ་རོ་སྔ་མས་
བུར་གཟུགས་ད་ལྟར་བ་བསྐྱེད་པའི་ནུས་པ་ཡོད་དེ། བུ་རོ་ད་ལྟར་བ་
ཡོད་པའི་ཕྱིར། ཞེས་བཀོད་པའི་ཚེ་ན་བུ་རོ་ད་ལྟར་བ་ལྟ་བུ་ཡིན། དེའི་
ཚེ་ན་དེས་ཁ་ནང་བུ་རམ་གོང་བུའི་སྟེང་དུ་རང་གི་རྒྱུར་གྱུར་པའི་བུ་རོ་
སྔ་མ་དེའི་ཁྱད་ཆོས་བུ་རོ་སྔ་མས་བུར་གཟུགས་ད་ལྟར་བ་བསྐྱེད་པའི་
ནུས་པ་དེ་དཔོག་པར་བྱེད་པའི་ཕྱིར། ལྔ་པ་ནི། དུ་ལྡན་ལ་ལ་ཆོས་ཅན།
མེ་ཡོད་དེ། དུ་བ་ཡོད་པའི་ཕྱིར། ཞེས་པའི་རྟགས་སྦྱོར་ལྟ་བུ་ལ་དཔེར
མཚོན་ན། དུ་བ་ཡོད་པ་དེ་དེའི་བཀོད་ཚོད་ཀྱི་གཏན་ཚིགས་ཡིན་ཡང་།
དེའི་གཏན་ཚིགས་མ་ཡིན། མེ་ཡོད་པ་དེའི་བཀོད་ཚོད་ཀྱི་བསྒྲུབ་བྱའི་
ཆོས་ཡིན་ཡང་། དེའི་བསྒྲུབ་བྱའི་ཆོས་མ་ཡིན་ལ། དུ་བ་དེ་དེའི་སོང་
167



ཚོད་ཀྱི་གཏན་ཚིགས་དང་། དེའི་གཏན་ཚིགས་གཉིས་ཀ་ཡིན། མེ་དེ་
དེའི་སོང་ཚོད་ཀྱི་བསྒྲུབ་བྱའི་ཆོས་དང་དེའི་བསྒྲུབ་བྱའི་ཆོས་གཉིས་ཀ་
ཡིན་ཏེ། སྐབས་ འདིར་ བཀོད་ཚོད་དང༌ སོང་ ཚོད་ གཉིས་ ལས། སོང་
ཚོད་གཙོ་ཆེ་བའི་ཕྱིར་རོ། །དེས་ན་དུ་ལྡན་ལ་ལ་མེ་ཡོད་པར་སྒྲུབ་པའི་
རྟགས་ཡང་དག་ཡིན་ན། དེ་སྒྲུབ་ཀྱི་འབྲས་རྟགས་ཡང་དག་ཡིན་པས་
ཁྱབ་ཅིང་། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན།
དུ་བའི་རྒྱུ་ཡིན་པས་ཁྱབ་( ༤ ༢བ )པ་ནི། སྤྱི་དོན་ཆེན་མོ་རིགས་པའི་
རྒྱན་གྱི་དགོངས་པ་མཐར་མཐུག་པ་ཡིན་ཏེ། དེ་ཉིད་དུ་དུ་བ་ཡོད་པ་དེ་
སྒྲུབ་ཀྱི་རྟགས་ཡང་དག་ཡིན་པ་དང་མེ་ཡོད་པ་དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ཡིན་པ་ལ་དམིགས་ཕུགས་པའི་དགག་པ་
མཛད་པའི་ཕྱིར། དྲུག་པ་ནི། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་
པར་སྒྲུབ་པའི་ཕྱོགས་ཆོས་མངོན་སུམ་གྱི་སྟོབས་ཀྱིས་གྲུབ་པའི་ཕྱིར། །
དེའི་རྟགས་ཀྱིས་དེ་སྒྲུབ་ཀྱི་ཁྱབ་འགྲེལ་མེ་དུ་རྒྱུ་འབྲས་སུ་ངེས་པའི་
ཚད་མ་ལ་བརྟེན་ནས་གྲུབ་ལ། མེ་དུ་རྒྱུ་འབྲས་སུ་ཕྱི་རྒོལ་དབང་རྣོན་
དག་གིས་དུ་བ་མེ་ལས་སྐྱེ་བར་མཐོང་བའི་མངོན་སུམ་ལ་བརྟེན་ནས་
གྲུབ་པ་ཡང་ཡོད་ལ། དབང་བརྟུལ་དག་གིས་ནི་དང་པོར་གཞི་དེར་མེ་
དུ་གཉིས་ཀ་མ་དམིགས་པའི་མངོན་གསུམ་གཅིག དེ་རྗེས་དེར་མེ་
གསར་དུ་དམིགས་པའི་མངོན་གསུམ་གཅིག དེ་ རྗེས་དེར་མེས་
ཕན་བཏགས་སྟོབས་ཀྱིས་དུ་བ་སྐྱེ་བར་གསར་དུ་དམིགས་པའི་མངོན་
168



སུམ་གཅིག དེ་རྗེས་དེར་མེ་དུ་གཉིས་ཀ་དམིགས་པའི་མངོན་སུམ་
གཅིག དེ་རྗེས་དེར་མེ་མ་དམིགས་པའི་མངོན་སུམ་གཅིག དེ་རྗེས་
དེར་མེ་ཕན་འདོགས་བྱེད་དུ་ལྡོག་པས་དུ་བ་ལྡོག་པར་དམིགས་པའི་
མངོན་སུམ་གཅིག་སྟེ་ཚད་མ་ཕྲུག་གསུམ་མམ། ཡ་དྲུག་ལ་བརྟེན་ནས་
མེ་དུ་རྒྱུ་འབྲས་སུ་གྲུབ་པ་ཡིན་ནོ།།
རྩོད་པ་སྤོང་བ།
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། དུ་བ་ཆོས་
ཅན། དུ་ལྡན་ལ་ལ་རྟག་དངོས་ཀྱིས་སྟོང་པའི་མེ་ཡོད་པར་སྒྲུབ་པའི་
སྒྲུབ་པའི་ཚུལ་གསུམ་དུ་ཐལ། དེ་སྒྲུབ་ཀྱི་འབྲས་རྟགས་ཡང་དག་ཡིན་
པའི་ཕྱིར། ཁྱབ་པ་ཁས། རྟགས་དེར་ཐལ། དེ་སྒྲུབ་ཀྱི་ཚུལ་གསུམ་གང་
ཞིག རྟག་དངོས་ཀྱིས་སྟོང་པའི་མེའི་འབྲས་བུ་ཡིན་པའི་ཕྱིར། ཁྱབ་
སྟེ། དུ་ ལྡན་ ལ་ ལ་ མེ་ ཡོད་ པར་ སྒྲུབ་ པའི་ ཚུལ་ གསུམ་ གང་ ཞིག
མེའི་འབྲས་བུ་ཡིན་ན། དེ་སྒྲུབ་ཀྱི་འབྲས་རྟགས་ཡང་དག་ཡིན་དགོས་
པའི་ཕྱིར། ཟེར་ན་ཡང་མ་ཁྱབ་སྟེ། དུ་ལྡན་ལ་ལ་རྟག་དངོས་ཀྱིས་སྟོང་
པའི་མེ་ཡོད་པར་སྒྲུབ་པའི་ཚུལ་གསུམ་གང་ཞིག རྟག་དངོས་ཀྱིས་
སྟོང་པའི་མེའི་འབྲས་བུ་ཡིན་ན། དེ་སྒྲུབ་ཀྱི་སྒྲུབ་རྟགས་ཡང་དག་དང་།
དེ་སྒྲུབ་ཀྱི་འབྲས་རྟགས་ཡང་དག་གི་གཞི་མཐུན་ཡིན་དགོས་པར་ཐལ།
དུ་ལྡན་ལ་ལ་མེ་ཡོད་པར་སྒྲུབ་པའི་ཚུལ་གསུམ་གང་ཞིག མེའི་
འབྲས་བུ་ཡིན་ན། དེ་སྒྲུབ་ཀྱི་དེ་འདྲའི་གཞི་མཐུན་ཡིན་དགོས་པའི་



ཕྱིར། ཁྱབ་པ་ ཁས། རྟགས་ སླ། ཁོ་ན་རེ། དུ་བ་དུ་ ལྡན་ལ་ལ་རྟག་
དངོས་ཀྱིས་སྟོང་པའི་མེ་ཡོད་པར་སྒྲུབ་པའི་འབྲས་རྟགས་ཡང་དག་
ཡིན་པར་ཐལ། དུ་བ་ཡོད། རྟག་དངོས་ཀྱིས་སྟོང་པའི་མེ་མེད་པ་དེ་མེ་
ཚད་མས་མ་དམིགས་པའི་མཚན་མོའི་རྒྱ་མཚོར་དུ་བ་མེད་པར་སྒྲུབ་
པའི་རྒྱུ་མ་དམིགས་པའི་རྟགས་ཡང་དག་ཡིན་པའི་ཕྱིར། ཟེར་ན་མ་
ཁྱབ། གཞན་ཡང་། དུ་ལྡན་ལ་ཆོས་ཅན། དུ་བ་མེད་ པར་ ཐལ། རྟག་
དངོས་ཀྱིས་སྟོང་པའི་མེ་མེད་པའི་ཕྱིར་ཞེས་པའི་ཐལ་འགྱུར་དེ་སྒྲུབ་
བྱེད་ཡང་དག་ (༤༣ན)འཕེན་པའི་ཐལ་འགྱུར་དུ་ཐལ། དུ་བ་དེ་
དུ་ལྡན་གྱི་ལ་ལ་རྟག་དངོས་ཀྱིས་སྟོང་པའི་མེ་ཡོད་པར་སྒྲུབ་པའི་རྟགས་
ཡང་ དག་ ཡིན་ པའི་ ཕྱིར། འདོད་ན་ སོང་། དེ་ལྡོག་པ་ གཞན་ རིགས་
འཕེན་པའི་ཐལ་འགྱུར་དུ་ཐལ། འདོད་པའི་ཕྱིར། འདོད་ན། དེ་འབྲས་
རྟགས་ཡང་དག་འཕེན་པའི་རྒྱུ་མ་དམིགས་པའི་ཐལ་འགྱུར་དུ་ཐལ།
འདོད་པའི་ཕྱིར། ཟེར་ན་མ་ཁྱབ། འདོད་ན། དུ་བ་དུ་ལྡན་ལ་ལ་རྟག་
དངོས་ཀྱིས་སྟོང་པའི་མེ་ཡོད་པར་སྒྲུབ་པའི་འབྲས་རྟགས་ཡང་དག་
ཡིན་པར་ཐལ་ལོ་ཟེར་ན། ཤ་པ་དེ་ཤ་པའི་སྡོང་རྒུར་ཤིང་མ་ཡིན་པ་
ལས་ལོག་པར་སྒྲུབ་པའི་རང་བཞིན་གྱི་རྟགས་ཡང་དག་ཡིན་པར་ཐལ།
ཤ་པ་ཡོད། ཤིང་མ་ཡིན་པ་ལས་ལོག་པ་མེད་པ་དེ་ཤིང་ཚད་མས་མ་
དམིགས་པའི་ བྲག་རྫོང་དུ་ ཤ་ པ་མེད་ པར་ སྒྲུབ་ པའི་ ཁྱབ་བྱེད་མ་
དམིགས་པའི་རྟགས་ཡང་དག་ཡིན་པའི་ཕྱིར། ཁྱབ་པ་ཁས། འདོད་ན།
170



ཤ་ པ་ ཆོས་ཅན། དེ་ སྒྲུབ་ ཀྱི་ སྒྲུབ་ རྟགས་ ཡང་ དག་ ཡིན་ པར་ ཐལ།
འདོད་པའི་ཕྱིར། གཞན་ཡང་། ཤ་པའི་སྡོང་རྒུར་ཆོས་ཅན། ཤ་པ་མ་
ཡིན་པར་ཐལ། ཤིང་མ་ཡིན་པ་ལས་ལོག་པ་མ་ཡིན་པའི་ཕྱིར། ཞེས་
པའི་ཐལ་འགྱུར་དེ་རང་བཞིན་གྱི་རྟགས་ཡང་དག་འཕེན་པའི་ཁྱབ་བྱེད་
མ་དམིགས་པའི་ཐལ་འགྱུར་དུ་ཐལ། དེ་ལྡོག་པ་གཞན་རིགས་འཕེན་
པའི་ཐལ་འགྱུར་ཡིན་པའི་ཕྱིར། ཁྱབ་པ་ཁས། རྟགས་སླ། ཁ་ཅིག་ན་
རེ། འབྲས་རྟགས་ཡང་དག་ཡིན་ན། དེས་ན་དངོས་པོའི་ཡུལ་ཅན་གྱི།
ཞེས་སོགས་ཀྱི་སྐབས་ནས་དངོས་སུ་བསྟན་པའི་འབྲས་རྟགས་ཡང་
དག་ཡིན་དགོས་པར་ཐལ། དེ་ཡིན་ན། སྒྲུབ་རྟགས་ཡང་དག་ཡིན་
དགོས་པའི་ཕྱིར། རྟགས་ཁས། འདོད་ན། རྒྱུ་མ་དམིགས་པའི་རྟགས་
ཡང་དག་ཡིན་ན། རྒྱུ་མི་ཤེས་ན་འབྲས་བུ་ནི། །ཞེས་སོགས་ཀྱི་སྐབས་
ནས་དངོས་སུ་བསྟན་པའི་རྒྱུ་མ་དམིགས་པའི་རྟགས་ཡང་དག་ཡིན་
དགོས་ པར་ ཐལ། འདོད་ པའི་ ཕྱིར། འདོད་ ན། དེ་ སྒྲུབ་ ཀྱི་ རྒྱུ་ མ་
དམིགས་པའི་རྟགས་ཡང་དག་ཡིན་ན། རང་ཉིད་ཀྱི་རྟགས་ཀྱིས་དེ་སྒྲུབ་
ཀྱི་ཕྱོགས་ཆོས་སྒྲུབ་བྱེད་རང་བཞིན་མ་དམིགས་པའི་རྟགས་ཡང་དག་
ཡོད་ དགོས་ པར་ ཐལ། འདོད་ པ་ གང་ཞིག རྒྱུ་མི་ཤེས་ན་ ཞེས་
སོགས་ལས་ལོགས་སུ། གལ་ཏེ་གཏན་ཚིགས་འགའ་ཞིག་གིས། །དེ་
མེད་པར་ནི་རྟག་པར་འགྱུར། ཞེས་གསུངས་པ་ལ་དགོས་པ་ཡོད་པའི་
ཕྱིར། ཟེར་ ན། མ་ ཁྱབ། འདོད་ ན། མེ་ མེད་ པ་ ཆོས་ ཅན། མེ་ མེད་



མཚན་མོའི་རྒྱ་མཚོར་དུ་བ་མེད་པར་སྒྲུབ་པ་དང་སྦྱར་ནས་དེར་ཐལ།
དེའི་ཕྱིར། འདོད་མི་ནུས་ཏེ། མེ་མེད་མཚན་མོའི་རྒྱ་མཚོར་མེ་མེད་པར་
སྒྲུབ་པའི་རྟགས་ཡང་དག་མེད་པའི་ཕྱིར་ཏེ། མེ་མེད་མཚན་མོའི་རྒྱ་
མཚོ་ཚད་མས་ངེས་པའི་གང་ཟག་ཡིན་ན། དེར་མེ་མེད་པར་ཚད་མས་
ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་ཡིན་ན། དེ་ཁོ་ཁོ་རང་
དུ་ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་ཡིན་ན།།
དེར་མེ་མེད་པར་ཚད་མས་ངེས་པའི་གང་ཟག་ཡིན་དགོས་པའི་ཕྱིར།
རྟགས་རྣམས་འབུད་ཟེར། ཁ་ཅིག་ན་རེ། །རེས་འགའ་བའི་དངོས་པོ་
ཆོས་ཅན། ཁྱོད་ཀྱི་རྟགས་ཀྱིས་ཉེར་ལེན་གྱི་ཕུང་པོ་རང་རྒྱུ་དང་བཅས་
པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན། ཁྱོད་
( ༤ ༣བ)ཀྱི་རྒྱུ་ཡང་ཡིན་པའི་གཞི་མཐུན་ཡོད་པར་ཐལ། ཁྱོད་དེ་
སྒྲུབ་ཀྱི་འབྲས་རྟགས་ཡང་དག་ཡིན་པའི་ཕྱིར། རྟགས་ཁས། ཁ་ཅིག་
མ་ ཁྱབ་ ཟེར། འདོད་ན། རང་ རྒྱུ་ དེ་ དེ་ འདྲའི་ གཞི་ མཐུན་ དུ་ ཐལ།
འདོད་པ་གང་ཞིག རང་རྒྱུ་དང་བཅས་པ་དེ་ཡང་དེ་མ་ཡིན། རེས་
འགའ་བའི་དངོས་པོའི་རྒྱུ་དེ་ཡང་དེ་མ་ཡིན། ཉེར་ལེན་གྱི་ཕུང་པོའི་རྒྱུ་
དེ་ཡང་དེ་མ་ཡིན་པའི་ ཕྱིར། རྟགས་དང་པོ་གྲུབ་སྟེ། དེ་དེའི་རྟགས་
ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་མ་ཡིན་པའི་
ཕྱིར་ཏེ། དེ་རེས་འགའ་བའི་དངོས་པོ་དང་ཡིན་ཁྱབ་མཉམ་ཡིན་པའི་
ཕྱིར། གཉིས་པ་གྲུབ་སྟེ། དེ་ དེའི་ རྟགས་ ཀྱིས་ དེ་ སྒྲུབ་ ཀྱི་དངོས་ ཀྱི་
172



བསྒྲུབ་བྱའི་ཆོས་ སུ་བཟུང་བྱ་མ་ཡིན་པའི་ཕྱིར། མ་གྲུབ་ན། བུམ་པ་
ཆོས་ཅན། རེས་འགའ་བའི་དངོས་པོའི་རྒྱུ་དང་བཅས་པ་ཡིན་པར་ཐལ།
རེས་འགའ་བའི་དངོས་པོ་ཡིན་པའི་ཕྱིར། ཁྱབ་པ་ཁས། གསུམ་པ་མ་
གྲུབ་ན། དེས་ ཁེགས། འདོད་ན། རང་རྒྱུ་ དེ་ རེས་འགའ་བའི་དངོས་
པོའི་རྒྱུ་ཡིན་པར་ཐལ། འདོད་པའི་ཕྱིར། འདོད་ན། ཤེས་བྱ་ཆོས་ཅན།།
དེ་བུམ་པའི་རྒྱུར་ཐལ། འདོད་པ་གང་ཞིག །ཤེས་བྱ་དང་གཅིག་
ཡིན་པའི་ཕྱིར། འདོད་ན། དེ་ཆོས་ཅན། དེ་ཀ་བའི་རྒྱུར་ཐལ། ཤེས་བྱ་
དང་གཅིག་གང་ཞིག འདོད་པའི་ཕྱིར། འདོད་ན། དེ་ཆོས་ཅན། ཀ་
བའི་ རྒྱུ་ མ་ ཡིན་ པར་ ཐལ། བུམ་ པའི་ རྒྱུ་ ཡིན་ པའི་ ཕྱིར། ཁ་ཅིག་
ཆོས་ཅན་སྐྱོན་ཅན་ཡིན་ཟེར། གཞན་ཡང་། ཆོས་དེ་དངོས་པོ་ཡིན་ན།
རང་རྒྱུ་ཆོས་དེའི་རྒྱུ་ཡིན་དགོས་པར་ཐལ། དེ་བུམ་པའི་རྒྱུ་གང་ཞིག
དེ་ཀ་བའི་རྒྱུ་ཡིན་པའི་ཕྱིར། འདོད་ན། ཆོས་དེ་དངོས་པོ་ཡིན་ན། ཆོས་
དེ་ རང་རྒྱུའི་འབྲས་བུ་ཡིན་དགོས་པར་ཐལ། བུམ་པ་དེའི་འབྲས་བུ་
གང་ཞིག ཀ་བ་དེའི་འབྲས་བུ་ ཡིན་པའི་ཕྱིར། རྟགས་ གཉིས་ཀ་
ཁས། འདོད་ན། རང་རྒྱུ་རང་རྒྱུའི་རྒྱུ་ཡིན་པར་ཐལ། རང་རྒྱུ་དངོས་པོ་
ཡིན་ པའི་ ཕྱིར། ཁྱབ་ པ་ ཁས། འདོད་མི་ནུས་ཏེ། རང་ རྒྱུ་ རང་ རྒྱུའི་
འབྲས་བུ་ཡིན་པའི་ཕྱིར་ཏེ། རང་རྒྱུ་དངོས་པོ་ཡིན་པའི་ཕྱིར། ཁྱབ་པ་
ཁས། གཞན་ཡང་། རང་རྒྱུ་རང་རྒྱུའི་འབྲས་བུ་མ་ཡིན་པར་ཐལ། རང་
རྒྱུ་རང་རྒྱུ་དང་གཅིག་ཡིན་པའི་ཕྱིར་ཏེ། རང་རྒྱུ་ཡོད་པའི་ཕྱིར། ཞེས་
173



པའི་ གནོད་བྱེད་བརྗོད་ནས་ རེས་ འགའ་ བའི་དངོས་པོ་ དེ་ སྒྲུབ་ ཀྱི་
འབྲས་རྟགས་ཡང་དག་མ་ཡིན་ནོ། ཟེར་ན། དེ་ཆོས་ཅན། དེ་སྒྲུབ་ཀྱི་
འབྲས་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་སྒྲུབ་རྟགས་ཡང་
དག་གང་ཞིག རང་རྒྱུའི་འབྲས་བུ་ཡིན་པའི་ཕྱིར། སྔར་གྱི་དེ་ལ་
སྐྱོན་འཕེན་པ་ཁ་ཅིག རང་རྒྱུ་ལས་སྐྱེས་པ་འབྲས་བུའི་མཚན་ཉིད་
དུ་ཐལ། རང་གི་གཞལ་བྱ་ལ་གསར་དུ་མི་བསླུ་བའི་རིག་པ་ཚད་མའི་
མཚན་ ཉིད་ ཡིན་ པའི་ ཕྱིར། མ་ ཁྱབ་ ན་ འགལ། འདོད་ན། ཆོས་ དེ་
འབྲས་བུ་ ཡིན་ན། ཆོས་ དེ་ རང༌ རྒྱུ་ ལས་ སྐྱེས་ པས་ ཁྱབ་ པར་ ཐལ།
འདོད་པའི་ཕྱིར། འདོད་ན། རང་རྒྱུ་བུམ་པའི་རྒྱུར་ཐལ། བུམ་པ་དེ་
ལས་སྐྱེས་པའི་ཕྱིར་ཏེ། བུམ་པ་ (༤༤ན) འབྲས་བུ་ཡིན་པའི་ཕྱིར།
ཁྱབ་ པ་ ཁས། འདོད་ན། སྔར་ བཞིན་ འཕེན་ ཟེར་ རོ། །གཞན་ ཡང་།
རང་རྒྱུ་རང་རྒྱུའི་རྒྱུར་ཐལ། རང་རྒྱུ་རང་རྒྱུ་ལས་སྐྱེས་པའི་ཕྱིར་ཏེ། རང་
རྒྱུ་ འབྲས་ བུ་ ཡིན་ པའི་ ཕྱིར། ཁྱབ་ པ་ ཁས། འདོད་ན། སྔར་ བཞིན་
འཕེན་ཟེར་རོ། །ཁ་ཅིག་ན་རེ། ཤེས་པའི་རྟགས་ཀྱིས་གཟུགས་འཛིན་
དབང་ཤེས་རང་གི་ཐུན་མོང་མ་ཡིན་པའི་བདག་རྐྱེན་དང་བཅས་པར་
སྒྲུབ་པའི་རྟགས་ཡང་དག་འགོད་པ་སྐབས་སུ་བབ་པའི་གང་ཟག་ཆོས་
ཅན། གཟུགས་འཛིན་དབང་ཤེས་རང་གི་ཐུན་མོང་མ་ཡིན་པའི་བདག་
རྐྱེན་དུ་གྱུར་ པའི་རྟེན་བཅས་ཀྱི་མིག་དབང་ གཟུགས་ཅན་པ་ལས་
དངོས་སུ་སྐྱེས་པའི་རིག་པར་ཚད་མས་ངེས་པའི་གང་ཟག་ཡིན་པར་
174



ཐལ། དེ་ཁོ་ཁོ་རང་དུ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ།
དེ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་ཕྱིར་
ཏེ། དེ་ཡོད་པའི་ ཕྱིར་ཏེ། མཚན་ཉིད་བཞི་པ་དེ་འཐད་པའི་ཕྱིར། རྩ་
བར་འདོད་ན། དེ་ཆོས་ཅན། དེ་རང་གི་ཐུན་མོང་མ་ཡིན་པའི་བདག་
རྐྱེན་ ལས་ སྐྱེས་ པར་ ཚད་མས་ངེས་ པའི་ གང་ ཟག་ ཡིན་པར་ ཐལ།
འདོད་པའི་ ཕྱིར། འདོད་ན། དེ་རང་གི་ཐུན་མོང་མ་ཡིན་པའི་བདག་
རྐྱེན་དང་བཅས་པར་ཚད་མས་ངེས་པའི་ གང་ ཟག་ཡིན་པར་ཐལ།
འདོད་པའི་ཕྱིར། ཟེར་ན་མ་ཁྱབ། འདོད་མི་ནུས་ཏེ། ཆོས་ཅན་དེའི་
ཕྱིར། གཞན་ཡང་། དེ་ཆོས་ཅན། དེའི་ཐུན་མོང་མ་ ཡིན་ པའི་བདག་
རྐྱེན་ཚད་མས་ངེས་པའི་གང་ཟག་ཡིན་པར་ཐལ། དེ་རང་གི་ཐུན་མོང་
མ་ཡིན་པའི་བདག་རྐྱེན་ལས་སྐྱེས་པར་ཚད་མས་ངེས་པའི་གང་ཟག་
ཡིན་པའི་ཕྱིར། ཟེར་ན་མ་ཁྱབ། འདོད་མི་ནུས་ཏེ། དེའི་ཐུན་མོང་མ་
ཡིན་པའི་བདག་རྐྱེན་སྒྲུབ་བྱེད་ཀྱི་རྟགས་ཡང་དག་འགོད་པ་སྐབས་སུ་
བབ་པའི་གང་ཟག་ཡིན་པའི་ཕྱིར། རྟགས་གྲུབ་སྟེ། དེ་ཆོས་ཅན། རང་
གི་ཐུན་མོང་མ་ཡིན་པའི་བདག་རྐྱེན་དང་བཅས་པ་ཡིན་ཏེ། ཤེས་པ་
ཡིན་པའི་ ཕྱིར། ཞེས་པའི་རྟགས་སྦྱོར་དེ་དེའི་ཐུན་མོང་མ་ཡིན་པའི་
བདག་རྐྱེན་སྒྲུབ་བྱེད་ཀྱི་རྟགས་ཡང་དག་གི་རྟགས་སྦྱོར་ཡིན་པའི་ཕྱིར་
ཟེར་ན། དེ་གཟུགས་འཛིན་ནུས་སུ་གཙོ་བོར་དངོས་སུ་སྐྱེད་བྱེད་ཀྱི་
ནང་གི་གཟུགས་ཅན་དྭངས་བར་ཚད་མས་ངེས་ནས། དེའི་ཐུན་མོང་མ་
_175



ཡིན་པའི་བདག་རྐྱེན་ཚད་མས་མ་ངེས་པའི་གང་ཟག་ཆོས་ཅན། དེའི་
ཐུན་མོང་མ་ཡིན་པའི་བདག་རྐྱེན་ཚད་མས་ངེས་པའི་གང་ཟག་ཡིན་
པར་ཐལ། དེ་རང་གི་ཐུན་མོང་མ་ཡིན་པའི་བདག་རྐྱེན་ལས་སྐྱེས་པར་
ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་པ་ཁས། རྟགས་སླ།
ཁ་ཅིག་ན་རེ། དུ་བ་ཡོད་པ་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་
པའི་འབྲས་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་རྟགས་ཡང་
དག་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། དེ་སྒྲུབ་ཀྱི་ཕྱོགས་
ཆོས་གང་ཞིག དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར། གཉིས་པ་དེར་
ཐལ། ཁྱོད་ཀྱི་རྟགས་ཀྱི་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་མཐུན་
དཔེ་ཡང་དག་གྲུབ། ཁྱོད་དེ་སྒྲུབ་ཀྱི་རྟགས་སུ་བཀོད་པ་པོའི་གང་ཟག་
དང༌། འགོད་ཡུལ་ གྱི་གང་ཟག་གཉིས་ཀས། ཁྱོད་དེ་ སྒྲུབ་ཀྱི་མཐུན་
ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་ (
༤༤བ )མས་ངེས་པའི་ཕྱིར། ཟེར་ན་མ་ཁྱབ། གཞན་ཡང་། མེ་ཚད་
མས་དམིགས་པ་ཆོས་ཅན། དེ་སྒྲུབ་ཀྱི་འབྲས་རྟགས་ཡང་དག་ཡིན་
པར་ཐལ། དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། ཁྱབ་པ་ཁས།
མ་གྲུབ་ན། དེ་དེར་ཐལ། དུ་ལྡན་ལ་ལ་ཆོས་ཅན། མེ་ཡོད་དེ། མེ་ཚད་
མས་དམིགས་པའི་ཕྱིར། ཞེས་པའི་རྟགས་སྦྱོར་དེ་རྟགས་ཡང་དག་གི་
རྟགས་སྦྱོར་ཡིན་པའི་ ཕྱིར། དུ་ལྡན་ལ་ མཚན་གཞི། མེ་ཡོད་པ་ཡིན་
པར་མཚོན། མེ་ཚད་མས་དམིགས་པ་ཡིན་པ་ཞེས་པའི་མཚོན་སྦྱོར་
176



མཚོན་སྦྱོར་རྣམ་དག་ཡིན་པའི་ཕྱིར། ཟེར་ན་མ་ཁྱབ། གཞན་ཡང་། དུ་
བ་ཡོད་པ་དེ་སྒྲུབ་ཀྱི་རྟགས་ཡང་དག་ཡིན་པར་ཐལ། དུ་ལྡན་ལ་ལ་
ཆོས་ཅན། མེ་ཡོད་དེ། དུ་བ་ཡོད་པའི་ཕྱིར། ཞེས་པའི་རྟགས་སྦྱོར་དེ་དུ་
བ་ཡོད་པའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་གི་རྟགས་སྦྱོར་ཡིན་
པའི་ ཕྱིར་ཏེ། དེ་ དེའི་ རྟགས་ ཀྱིས་ དེ་ སྒྲུབ་ ཀྱི་རྟགས་ སྦྱོར་གང་ཞིག
དེ་རྟགས་ཡང་དག་གི་རྟགས་སྦྱོར་རྣམ་དག་ཡིན་པའི་ཕྱིར། དང་པོ་དེར་
ཐལ། དུ་ལྡན་ལ་ལ་ཆོས་ཅན། མེ་ཡོད་དེ། མེ་ཚད་མས་དམིགས་པའི་
ཕྱིར་ཞེས་པའི་རྟགས་སྦྱོར་དེ་མེ་ཚད་མས་དམིགས་པའི་རྟགས་ཀྱིས་དེ་
སྒྲུབ་ཀྱི་རྟགས་སྦྱོར་ཡིན་པའི་ཕྱིར་ཏེ། དེ་མེའི་རྟགས་ཀྱིས་དེ་སྒྲུབ་ཀྱི་
རྟགས་སྦྱོར་མ་ཡིན་པའི་ཕྱིར། མ་གྲུབ་ན། དེ་མེའི་རྟགས་ཀྱིས་དེ་སྒྲུབ་
ཀྱི་རྟགས་ཆོས་ཐ་དད་མེད་ནས་མ་གྲུབ་པའི་གཏན་ཚིགས་ཀྱི་རྟགས་
སྦྱོར་དུ་ཐལ། མ་གྲུབ་པ་གང་ཞིག མེ་མེའི་རྟགས་ཀྱིས་དེ་སྒྲུབ་ཀྱི་
རྟགས་ཆོས་ཐ་དད་མེད་ནས་མ་གྲུབ་པའི་གཏན་ཚིགས་ཡིན་པའི་ཕྱིར།
འདོད་ན། དེ་དེ་སྒྲུབ་ཀྱི་དེར་ཐལ། འདོད་པའི་ཕྱིར། འདོད་ན། མེ་ཚད་
མས་དམིགས་པ་དེ་དེ་སྒྲུབ་ཀྱི་རྟགས་ཆོས་ཐ་དད་མེད་ནས་མ་གྲུབ་པའི་
གཏན་ཚིགས་ སུ་ཐལ། འདོད་པའི་ཕྱིར། ཟེར་ན་མ་ ཁྱབ། འདོད་ན།
དེ་ཆོས་ཅན། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་དང་།
ཁྱོད་དང་ཐ་མི་དད་ཀྱི་གཞི་མཐུན་ཡོད་པར་ཐལ། འདོད་པའི་ཕྱིར།
ཟེར་ན། དུ་ལྡན་ལ་ལ་ཆོས་ཅན། མེ་ཡོད་དེ། མེ་ཡོད་པའི་ཕྱིར་ཞེས་
177



པའི་རྟགས་སྦྱོར་དེ་མེའི་རྟགས་ཀྱིས་དེ་སྒྲུབ་ཀྱི་རྟགས་སྦྱོར་དུ་ཐལ། དེ་
ཆོས་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་པའི་རྟགས་སྦྱོར་དེ་དུ་
བའི་རྟགས་ཀྱིས་དེ་སྒྲུབ་ཀྱི་རྟགས་སྦྱོར་ཡིན་པའི་ཕྱིར། འདོད་ན་སོང་།
དེ་ཆོས་ཅན། མེ་ཡོད་དེ། མེ་ཚད་མས་དམིགས་པའི་ ཕྱིར་ཞེས་པའི་
རྟགས་ སྦྱོར་དེར་ཐལ། འདོད་པའི་ཕྱིར། འདོད་ན། སྔ་མ་ལྟར་འཕེན་
ནོ། །ཁ་ཅིག་ན་རེ། དུ་ལྡན་ལ་ལ་མེ་ཡོད་པར་སྒྲུབ་པའི་ཐ་སྙད་སྒྲུབ་ཀྱི་
རྟགས་ཡང་དག་མེད་པར་ཐལ། དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་
རྟགས་ཡང་དག་མེད་པའི་ཕྱིར་ཟེར་ན། མ་ཁྱབ། རྟགས་དེར་ཐལ། མེ་
ཚད་མས་དམིགས་པ་དེ་དེ་མ་ཡིན་པ་གང་ཞིག །ཚ་ཞིང་སྲེག་པ་དེ་
དེ་མ་ཡིན་པའི་ཕྱིར། དང་པོ་སླ། གཉིས་པ་མ་གྲུབ་ན། དེ་ཆོས་ཅན།
དེ་སྒྲུབ་ཀྱི་རྟགས་ཡང་དག་ཡིན་པར་ཐལ། མ་གྲུབ་པའི་ཕྱིར། འདོད་
ན། དེ་སྒྲུབ་ཀྱི་འབྲས་རྟགས་ཡང་དག་ཡིན་པར་ཐལ། འདོད་པའི་ཕྱིར།
ཁྱབ་པ་ཁས་ཟེར། ཁ་ཅིག་ན་རེ། དུ་ལྡན་ལ་ལ་མེ་ཆོས་ཅན། ཡོད་དེ།
ཚད་མས་དམིགས་པའི་ཕྱིར་ཞེས་བཀོད་པའི་ཚེ་ན་ཚད་མས་དམིགས་
པ་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་
དག་ཡིན་པར་ཐལ། དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། ཁྱབ་
པ་ཁས། རྟགས་གྲུབ་སྟེ། དེ་འདྲའི་རྟགས་སྦྱོར་དེ་དེ་སྒྲུབ་ཀྱི་རྟགས་
ཡང་ དག་ གི་ རྟགས་ སྦྱོར་ ཡིན་ པའི་ ཕྱིར་ཏེ། དེ་རྟགས་ཡང་དག་གི་
རྟགས་སྦྱོར་ཡིན་པའི་ཕྱིར་ཏེ། དུ་ལྡན་ལའི་མེ་ཆོས་ཅན། ཡོད་དེ། ཚད་
178



མས་དམིགས་པའི་ཕྱིར་ཞེས་པའི་རྟགས་སྦྱོར་དེ་རྟགས་ཡང་དག་གི་
རྟགས་སྦྱོར་ཡིན་པའི་ཕྱིར། ཟེར་ན་མ་ཁྱབ་བོ། །ཁ་ཅིག་ན་རེ། ཡོད་པ་
ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་ཡིན་པར་ཐལ། རྟགས་སྦྱོར་དེའི་དངོས་ཀྱི་བསྒྲུབ་བྱའི་
ཆོས་སུ་བཟུང་ (༤༥ན ）བྱ་གང་ཞིག རྟགས་སྦྱོར་དེ་དེ་སྒྲུབ་ཀྱི་
རྟགས་སྦྱོར་ཡིན་པའི་ཕྱིར། རྟགས་གཉིས་པ་དེར་ཐལ། དུ་ལྡན་ལའི་
མེ་ཆོས་ཅན། ཞེས་སོགས་ཀྱི་རྟགས་སྦྱོར་དེ་དེ་སྒྲུབ་ཀྱི་རྟགས་སྦྱོར་ཡིན་
པའི་ཕྱིར་ཟེར་ན། ཡོད་པ་ཆོས་ཅན། དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་མ་ཡིན་པར་ཐལ། དེ་སྒྲུབ་ཀྱི་ཕྱོགས་ཆོས་ཡིན་པའི་
ཕྱིར། ཁ་ཅིག་ན་རེ། དུ་ལྡན་ལའི་མེ་དེ། དུ་ལྡན་ལ་ལ་མེ་ཡོད་པར་
སྒྲུབ་པའི་དངོས་ཀྱི་བསྒྲུབ་བྱ་ཡང་དག་ཡིན་པར་ཐལ། མེ་དེ་དེ་སྒྲུབ་ཀྱི་
དངོས་ ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པའི་ཕྱིར། རྟགས་ཁས་
ཟེར་ན་མ་ཁྱབ་སྟེ། དུ་ལྡན་ལའི་མེ་དེ་དུ་བའི་རྟགས་ཀྱིས་དེ་སྒྲུབ་ཀྱི་
དངོས་ཀྱི་བསྒྲུབ་བྱ་ཡང་དག་ཡིན་པར་ཐལ། མེ་དེ་དེའི་རྟགས་ཀྱིས་དེ་
སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པའི་ཕྱིར། རྟགས་
ཁྱབ་དངོས། འདོད་ན། དུ་ལྡན་ལའི་མེ་ཆོས་ཅན། ཁྱོད་ཚད་མས་ངེས་
པའི་གང་ཟག་ཡིན་ན། དུ་ལྡན་ལ་ལ་མེ་ཡོད་པར་ཚད་མས་ངེས་པའི་
གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་ན། དུ་ལྡན་
ལ་མཚན་གཞི། མེ་ཡོད་པ་ཡིན་པར་མཚོན། མེ་ཚད་མས་དམིགས་པ་
179



ཡིན་པ་ཞེས་པའི་མཚོན་སྦྱོར་མཚོན་སྦྱོར་རྣམ་དག་ཏུ་སོང་བའི་གང་
ཟག་ཆོས་ཅན། དེར་ཐལ། དེའི་ཕྱིར་ཏེ། དུ་ ལྡན་ ལའི་མེ་ ཚད་མས་
དམིགས་པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། དུ་ལྡན་
ལ་ལ་མེ་ཚད་མས་དམིགས་པར་ཚད་མས་ངེས་པའི་གང་ཟག་ཡིན་པའི་
ཕྱིར་ཏེ། ཆོས་ཅན་དེའི་ ཕྱིར། འདོད་མི་ནུས་ཏེ། ཆོས་ཅན་ དེའི་ ཕྱིར།
གཞན་ཡང་དུ་ལྡན་ལ་ལ་མེ་ཚད་མས་དམིགས་པར་ཚད་མས་ངེས་ནས་
དུ་བ་དེ་སྒྲུབ་ཀྱི་རྟགས་ཡང་དག་ཏུ་སོང་བའི་གང་ཟག་ཡོད་པར་ཐལ།
མེ་ཡོད་པ་དུ་བའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
བཟུང་བྱ་གང་ཞིག སྒྲ་སྐད་ཅིག་མར་ཚད་མས་ངེས་ནས་བྱས་པ་སྒྲ་
མི་རྟག་པར་སྒྲུབ་པའི་རྟགས་ཡང་དག་ཏུ་སོང་བའི་གང་ཟག་ཡོད་པའི་
ཕྱིར། རྟགས་དང་པོ་དངོས། འདོད་ན་སོང་། དུ་ལྡན་ལའི་མེ་ཆོས་ཅན།
དུ་བ་དེ་སྒྲུབ་ཀྱི་རྟགས་ཡང་དག་ཏུ་སོང་བའི་གང་ཟག་ཡིན་ན། ཁྱོད་
ཚད་མས་ངེས་པའི་གང་ཟག་མ་ཡིན་དགོས་པར་ཐལ། ཁྱོད་དུ་བའི་
རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡང་དག་ཡིན་པའི་ཕྱིར།
རྟགས་ཁས། འདོད་ན། དུ་ལྡན་ལ་ལ་མེ་ཚད་མས་དམིགས་པར་ཚད་
མས་ངེས་ནས་དུ་བ་དེ་སྒྲུབ་ཀྱི་རྟགས་ཡང་དག་ཏུ་སོང་བའི་གང་ཟག་
ཆོས་ ཅན། དེར་ ཐལ། དེའི་ ཕྱིར། ཁྱབ་ པ་ ཁས། རྟགས་ སླ། གཞན་
ཡང་། དུ་བ་ཆོས་ཅན། མེ་ཚད་མས་དམིགས་པའི་ལ་ལ་མེ་ཡོད་པར་
སྒྲུབ་ པའི་ འབྲས་ རྟགས་ ཡང་ དག་ཡིན་པར་ཐལ། དེ་སྒྲུབ་ ཀྱི་ སྒྲུབ་
180



རྟགས་ཡང་དག་གང་ཞིག །མེའི་འབྲས་བུ་ཡིན་པའི་ཕྱིར། འདོད་
ན་སོང་། དེ་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་
བྱའི་ཆོས་སུ་བཟུང་བྱ་ཡང་ཡིན། ཁྱོད་ཀྱི་རྒྱུ་ཡང་ཡིན་པའི་གཞི་མཐུན་
ཡོད་པར་ཐལ། འདོད་པའི་ཕྱིར། འདོད་ན། མེ་དེ་འདྲའི་གཞི་མཐུན་དུ་
ཐལ། འདོད་པའི་ཕྱིར། འདོད་ན། དེ་ཁྱོད་ཀྱི་རྟགས་ ཀྱིས་དེ་སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པར་ཐལ། འདོད་པའི་ཕྱིར།
འདོད་ན་སོང་། མེ་ཚད་མས་དམིགས་པའི་ལའི་མེ་དེ་དུ་བའི་རྟགས་
ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡང་དག་ཡིན་པར་ཐལ། འདོད་
པའི་ཕྱིར། འདོད་མི་ནུས་ཏེ། དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་
དག་འགོད་པ་སྐབས་སུ་ ( ༤༥བ ) བབས་པའི་གང་ཟག་དེ་འདྲའི་མེ་
ཚད་མས་ངེས་པའི་གང་ཟག་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། དེ་འདྲའི་མེ་ཚད་མས་དམིགས་པར་ཚད་མས་ངེས་པའི་གང་
ཟག་ཡིན་པའི་ཕྱིར་ཏེ། མེ་ཚད་མས་དམིགས་པའི་ལ་ལ་མེ་ཚད་མས་
དམིགས་པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། དེ་འདྲའི་
ལ་ཁོ་ཁོ་རང་དུ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། དེ་
འདྲའི་ལ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་
ཕྱིར། ཁ་ཅིག་ན་རེ། མེ་ཡོད་པ་དུ་བའི་རྟགས་ཀྱིས་དུ་ལྡན་ལ་ལ་མེ་
ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པར་
ཐལ། དུ་ལྡན་ལ་ལ་མེ་ཡོད་པ་དེའི་རྟགས་ཀྱིས་དེ་སྒྲུབ་ཀྱི་དངོས་ཀྱི་
181



བསྒྲུབ་བྱ་ཡིན་པ་གང་ཞིག མེ་མེད་པ་དེ་དེའི་རྟགས་ཀྱིས་དེ་སྒྲུབ་
ཀྱི་དངོས་ཀྱི་དགག་བྱའི་ཆོས་སུ་བཟུང་བྱ་ཡིན་པའི་ཕྱིར་ཟེར་ན་མ་ཁྱབ་
སྟེ། རང་རྒྱུ་དང་བཅས་པ་དེ་རེས་འགའ་བའི་དངོས་པོའི་རྟགས་ཀྱིས་
ཉེར་ལེན་གྱི་ཕུང་པོ་རང་རྒྱུ་དང་བཅས་པར་སྒྲུབ་པའི་དངོས་ཀྱི་བསྒྲུབ་
བྱའི་ཆོས་སུ་བཟུང་བྱ་ཡིན་པར་ཐལ། ཉེར་ལེན་གྱི་ཕུང་པོ་རང་རྒྱུ་དང་
བཅས་པ་དེ་དེའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱ་གང་ཞིག་
རང་རྒྱུ་དང་བཅས་པ་མ་ཡིན་པ་དེ་དེའི་རྟགས་ཀྱིས་དེ་སྒྲུབ་ཀྱི་དངོས་ཀྱི་
དགག་བྱའི་ཆོས་སུ་བཟུང་བྱ་ཡིན་པའི་ཕྱིར། ཁྱབ་པ་ཁས། ཁ་ཅིག་ན་
རེ། སྔོན་འཛིན་ཚད་མ་རྒྱུད་ལ་ལྡན་པའི་དཔལ་ལྡན་ཆོས་གྲགས་ཀྱིས་
དུ་ལྡན་ལ་ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་བཀོད་
པའི་ཚེ་ན་མེ་ཆོས་ཅན། དུ་བའི་རྒྱུ་ཡིན་པར་ཐལ། དུ་ལྡན་ལ་ལ་མེ་
ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པའི་
ཕྱིར། ཁྱབ་པ་ཁས། རྟགས་གྲུབ་སྟེ། དེའི་ ཚེ་ན་དུ་བ་ དེ་དེ་སྒྲུབ་ཀྱི་
འབྲས་རྟགས་ཡང་དག་ཡིན་པའི་ཕྱིར་ཟེར་ན་མ་ཁྱབ། འདོད་ན། དེའི་
ཚེ་ན་མེ་ཆོས་ཅན། ཁྱོད་མེད་ན་དུ་བ་མེད་དགོས་པར་ཐལ། འདོད་
པའི་ཕྱིར། འདོད་ན། སྔོན་པོ་ཚད་མས་མ་དམིགས་པའི་ས་ཕྱོགས་ཆོས་
ཅན། དེར་ ཐལ། དེའི་ ཕྱིར། ཟེར་ ན་ མ་ ཁྱབ་ མཚམས་ ལ། དེ་ ལྟར་
བཀོད་པའི་ཚེ་ན། མེ་དུ་བའི་རྒྱུ་ཡིན་པར་ཐལ། དེའི་ཚེ་ན་དུ་བ་མེའི་
འབྲས་བུ་ཡིན་པའི་ཕྱིར། ཁྱབ་པ་ཁས། རྟགས་སླ།
182



རང་བཞིན་གྱི་རྟགས་ཡང་དག་བཤད་པ། །
༈ རང་བཞིན་ཡོད་ ཙམ་ དང་ ཞེས་ སོགས་ ཀྱི་ སྐབས་ སུ།
དགག་བཞག་སྤང་གསུམ་ལས། དང་པོ་ལ་ཁ་ཅིག་ན་རེ། དེ་སྒྲུབ་ཀྱི་
སྒྲུབ་པའི་ཚུལ་གསུམ་གང་ཞིག་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
བཟུང་ བྱ་དང་ རང་བཞིན་གཅིག་ཡིན་ པ་དེ་སྒྲུབ་ཀྱི་རང་བཞིན་ གྱི་
རྟགས་ཡང་དག་གི་མཚན་ཉིད་ཟེར་ན། དུ་བ་ཆོས་ཅན། དུ་ལྡན་ལ་ལ་
མེ་ཡོད་པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་མཚན་ཉིད་དེའི་
ཕྱིར། རྟགས་ དང་ པོ་སླ། གཉིས་པ་དེ ར་ ཐལ། དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་དང་བདག་གཅིག་ཏུ་འབྲེལ་བའི་ཕྱིར་ཏེ།
དེ་དང་འབྲེལ་པ་གང་ཞིག་དེ་རྫས་སུ་མ་གྲུབ་པའི་ཕྱིར། དང་པོ་དེར་
ཐལ། དེ་སྒྲུབ་ཀྱི་རྟགས་ཡང་དག་ཡིན་ པའི་ ཕྱིར། རྩ་བར་འདོད་མི་
ནུས་སོ། ཁ་ཅིག་ན་རེ། དེ་སྒྲུབ་ཀྱི་སྒྲུབ་པའི་ཚུལ་གསུམ་གང་ཞིག་ཁྱོད་
ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་
ན་ཁྱོད་དང་ རང་བཞིན་གཅིག་ཡིན་པས་ ཁྱབ་ པ་ ཁྱོད་དེ་ཡིན་པའི་
མཚན་ཉིད་ཟེར་ན། རི་བོང་རྭ་ཆོས་ཅན་། སྒྲ་མི་རྟག་པར་སྒྲུབ་པའི་
( ༤༦ན)མཚན་ཉིད་དེ་མ་ཡིན་པར་ཐལ། དེ་སྒྲུབ་ཀྱི་མཚོན་བྱ་དེ་
མ་ཡིན་པའི་ ཕྱིར། འདོད་ན་འབུད། མཚན་ཉིད་དེ་ལ་ཁ་ཅིག་ན་རེ།
ཆོས་ དེ་ འཇལ་བའི་ གསར་ དུ་མི་བསླུ་བའི་ རིག་པ་ཆོས་ཅན། རྣམ་
མཁྱེན་ཆོས་དེ་འཇལ་བའི་ཚད་མར་སྒྲུབ་པའི་མཚན་ཉིད་ཀྱི་ཟུར་ཕྱི་མ་



དེར་ཐལ། དེ་སྒྲུབ་ཀྱི་མཚོན་བྱ་དེའི་ཕྱིར་ཏེ། དེ་སྒྲུབ་ཀྱི་སྒྲུབ་པའི་ཚུལ་
གསུམ་ གང་ ཞིག །ཆོས་ དེ་ འཇལ་ བའི་ ཚད་ མ་ དང༌ རང་ བཞིན་
གཅིག་ ཡིན་ པའི་ ཕྱིར། འདོད་ན་རྟག་ དངོས་ འཇལ་ བའི་ ཚད་མས་
བཤོག་ཟེར་རོ། །ཁ་ཅིག་ན་རེ། དེ་སྒྲུབ་ཀྱི་ཚུལ་གསུམ་གང་ཞིག་ཁྱོད་
ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་
ཡིན། ཁྱོད་དང་ རང་བཞིན་གཅིག་ཀྱང་ཡིན་པའི་གཞི་མཐུན་སྲིད་པ་
ཁྱོད་དེ་ཡིན་པའི་མཚན་ཉིད་ཟེར་ན་བྱས་པ་ཆོས་ཅན། སྒྲ་རྟག་པ་མ་
ཡིན་པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་མཚན་ཉིད་དེའི་
ཕྱིར། རྟགས་ གཉིས་ སླ། འདོད་ན་དེ་ སྒྲུབ་ ཀྱི་ སྒྲུབ་རྟགས་ ཡིན་པར་
ཐལ། འདོད་ པའི་ ཕྱིར། ཁྱབ་སྟེ། །དེས་ན་དངོས་པོའི་ ཡུལ་ཅན་ གྱི།།
ཞེས་སོགས་གསུངས་པའི་ཕྱིར། འདོད་ན་རྟག་པ་མ་ཡིན་པ་སྒྲུབ་པ་
ཡིན་པར་ཐལ་ལོ། །ཁ་ཅིག་ན་རེ། དེ་སྒྲུབ་ཀྱི་སྒྲུབ་པའི་ཚུལ་གསུམ་
གང་ཞིག་ཟུར་ཕྱི་མ་སྔར་བཞིན་ཁྱོད་དེ་ཡིན་པའི་མཚན་ཉིད་ཟེར་ན་མེ་
ཡོད་པ་དེ་དུ་བའི་རྟགས་ཀྱི་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་
ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པར་ཐལ། དེའི་རྟགས་ཀྱི་དེ་སྒྲུབ་
ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན་དུ་བའི་རྒྱུ་ཡིན་པས་
མ་ ཁྱབ་པའི་ ཕྱིར། རྟགས་ སོང་འདོད་ན། མེ་ཡོད་པ་ཆོས་ཅན། དེའི་
རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན་
དུ་བ་དང་རང་བཞིན་གཅིག་ཡང་ཡིན་པའི་གཞི་མཐུན་དུ་ཐལ། འདོད་
184



པ་གང་ཞིག །དུ་བ་དང་རང་བཞིན་གཅིག་ཡིན་པའི་ཕྱིར། རྟགས་
གཉིས་པ་སླ། འདོད་ན། དེ་འདྲའི་གཞི་མཐུན་སྲིད་པར་ཐལ། འདོད་
པའི་ཕྱིར། འདོད་ན། དུ་བ་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་
པའི་མཚོན་བྱ་དེར་ཐལ། དེ་སྒྲུབ་ཀྱི་མཚན་ཉིད་དེའི་ཕྱིར། རྟགས་དང་
པོ་སླ། གཉིས་པ་དངོས། འདོད་མི་ནུས་ཏེ། དེ་སྒྲུབ་ཀྱི་འབྲས་རྟགས་
ཡང་དག་ཡིན་པའི་ཕྱིར། ཁ་ཅིག་ན་རེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན། ཁྱོད་དང་རྫས་ཐ་དད་
ཀྱང་ཡིན་པའི་གཞི་མཐུན་མི་སྲིད་པའི་ཁྱོད་ཀྱི་རྟགས་ཀྱི་དེ་སྒྲུབ་ཀྱི་
སྒྲུབ་པའི་ཚུལ་གསུམ། ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རང་བཞིན་
གྱི་རྟགས་ཡང་དག་ཡིན་པའི་མཚན་ཉིད་ཟེར། དེ་ལ་སྐྱོན་འཕེན་པ་ཁ་
ཅིག་ན་རེ། འབྲས་བུའི་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་
ཀྱིས་སྒྲུབ་བྱའི་ཆོས་སུ་བཟུང་བྱ་ཡང་ཡིན། འབྲས་བུ་དང་རྫས་ཐ་དད་
ཀྱང་ཡིན་པའི་གཞི་མཐུན་མི་སྲིད་པ་དེ་དངོས་པོ་ཡིན་པར་ཐལ། རང་
ཉིད་འབྲས་བུ་སྐྱེད་བྱེད་ཡིན་པའི་ཕྱིར་ཏེ། དེའི་འབྲས་བུ་ཡོད་པའི་ཕྱིར་
ཏེ། དེ་འབྲས་བུ་འབྲས་བུའི་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་
པའི་ཚུལ་གསུམ་ཡིན་པའི་ཕྱིར། མ་གྲུབ་ན་སོང་། འབྲས་བུ་ཆོས་ཅན།
ཁྱོད་ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཞེས་སོགས་མཚན་
ཉིད་དེར་ཐལ། ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་མཚོན་བྱ་དེའི་ཕྱིར། །
འཁོར་གསུམ། གཞན་ཡང་བྱས་པ་ཆོས་ཅན། ཁྱོད་ཁྱོད་ཀྱི་རྟགས་ཀྱིས་
185



སྒྲ་མི་རྟག་པར་སྒྲུབ་པའི་རྗེས་ཁྱབ་ཡོད་པར་ཐལ། ཁྱོད་ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་སྒྲུབ་པའི་ཚུལ་གསུམ་ཡོད་པའི་ཕྱིར་ཏེ། ཁྱོད་ཁྱོད་ཀྱི་
(༤༦བ ）རྟགས་ཀྱིས་སྒྲ་མི་རྟག་པར་སྒྲུབ་པའི་ཞེས་སོགས་མཚན་
ཉིད་དེ་ཡོད་པའི་ཕྱིར་ཏེ། མཚོན་བྱ་དེ་ཡོད་པའི་ཕྱིར། འཁོར་གསུམ།
རྩ་བར་འདོད་ན། རི་བོང་རྭས་བཤོག་ཟེར་བ་ལ། ཁོ་ན་རེ། བྱས་པ་
ཆོས་ཅན། ཁྱོད་ཁྱོད་ ཀྱི་རྟགས་ཀྱིས་རང་བཞིན་ གྱི་རྟགས་ཡང་དག་
ཡོད་པར་ཐལ། དེ་ཡིན་པ་ཡོད་པའི་ཕྱིར་ཟེར་ན། མ་ཁྱབ་བོ། འདོད་
ན། ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཡོད་པར་ཐལ་ལོ་
ཟེར། ཁ་ ཅིག་ ན་ རེ། དེ་ སྒྲུབ་ ཀྱི་ སྒྲུབ་ པའི་ ཚུལ་ གསུམ་ གང་ ཞིག།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་ཀྱི་འབྲེལ་པ་བདག་གཅིག་
གི་འབྲེལ་པའི་ནང་དུ་འདུ་བ་ཁྱོད་དེ་སྒྲུབ་ཀྱི་དེ་ཡིན་པའི་མཚན་ཉིད་
ཟེར་ན། དེ་ལ་སྐྱོན་འཕེན་པ་ཁ་ཅིག་ན་རེ། དུ་བ་ཆོས་ཅན། དུ་ལྡན་ལ་
ལ་མེ་ཡོད་པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་མཚན་ཉིད་
དེའི་ ཕྱིར། དང་ པོ་ སླ། གཉིས་ པ་ དེར་ ཐལ། ཁྱོད་ ཀྱི་རྟགས་ ཀྱིས་ དེ་
སྒྲུབ་ཀྱི་རྟགས་ཆོས་ལ་བདག་གཅིག་གི་འབྲེལ་པ་གྲུབ་པའི་ཕྱིར་ཏེ།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་གཏན་ཚིགས་དེ། ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་བསྒྲུབ་བྱའི་ཆོས་ལ་བདག་གཅིག་ཏུ་འབྲེལ་བའི་ཕྱིར་ཟེར། ཁ་
ཅིག་ན་རེ། སྒྲ་མི་རྟག་པར་སྒྲུབ་པའི་སྒྲུབ་རྟགས་ཡང་དག་གང་ཞིག
མི་རྟག་པ་དང་ རང་བཞིན་གཅིག་ཡིན་པ་དེ་སྒྲུབ་ཀྱི་རང་བཞིན་གྱི་
186



རྟགས་ཡང་དག་གི་མཚན་ཉིད་ཟེར་ན་སྐྱོན་འཕེན་ཚུལ་འབྲས་རྟགས་
ཀྱི་སྐབས་ཀྱི་རིགས་འགྲེ་ནས་ཤེས་པར་བྱའོ། །
༈ གཉིས་པ་རང་ལུགས་བཞག་པ་ལ། སྦྱོར་བ་དང་མཐའ་
དཔྱད་པ་གཉིས། དང་པོ་ནི། བྱས་པ་ཆོས་ཅན། སྒྲ་མི་རྟག་པར་སྒྲུབ་
པའི་རང་བཞིན་གྱི་རྟགས་ཡང་དག་ཡིན་ཏེ། དེ་སྒྲུབ་ཀྱི་སྒྲུབ་པའི་ཚུལ་
གསུམ་གང་ཞིག མི་རྟག་པ་དང་རང་བཞིན་གཅིག་ཡིན་པའི་ཕྱིར།
གཉིས་པ་ལ། མདོ་དང་བསྟན་བཅོས་ལས་རང་བཞིན་གྱི་རྟགས་ཡང་
དག་བསྟན་ པའི་ ཚུལ། བསྟན་ པའི་ དགོས་ པ། མཚན་ཉིད། དབྱེ་བ།
ཚུལ་གསུམ་ངེས་བྱེད་ཀྱི་ཚད་མ་བཤད་པ་དང་ལྔ། དང་པོ་ནི། མདོ་དང་
བསྟན་བཅོས་ ལས་ རང་ བཞིན་ གྱི་རྟགས་ ཡང་ དག་ བསྟན་ཏེ། མདོ་
ལས། གང་ཅུང་ཟད་སྐྱེ་བའི་བདག་ཉིད་ཅན། དེ་ཐམས་ཅད་ནི་དགག་
པའི་ ཆོས་ ཅན་ནོ། ཞེས་ དང༌། བསྟན་བཅོས་ ལས། རང་བཞིན་ཡོད་
ཙམ་དང༌། །འབྲེལ་པ་ཅན་ གྱི་ངོ་བོ་ཡང་། །ཞེས་གསུངས་པའི་ ཕྱིར།།
གཉིས་པ་ནི། མདོ་དང་བསྟན་བཅོས་རྣམས་སུ་རང་བཞིན་གྱི་རྟགས་
ཡང་ དག་ བསྟན་ པ་ ལ་ ཆོས་ ཅན། དགོས་ པ་ ཡོད་ དེ། ལྟ་བ་བཀར་
བཏགས་ཀྱི་ཕྱག་རྒྱ་བཞིའི་ནང་ནས་གཙོ་བོར་འདུས་བྱས་མི་རྟག་པར་
རྟོགས་པའི་ལྟ་བ་དེ་གཏན་ལ་དབབ་པར་བྱ་བའི་ཆེད་ཡིན་པའི་ཕྱིར།
དེ་ལྟར་གཏན་ལ་ཕབ་པ་ལ་ཡང་ཆོས་ཅན། དགོས་པ་ཡོད་དེ། འདུས་
བྱས་མི་རྟག་པར་རྟོགས་པ་ལ་བརྟེན་ནས་ཟག་བཅས་ཐམས་ཅད་སྡུག་
187



བསྔལ་གྱི་རང་བཞིན་དུ་རྟོགས་པ་དེ་བྱུང་། དེ་ལ་བརྟེན་ནས་ཆོས་
ཐམས་ཅད་སྟོང་ཞིང་བདག་མེད་པར་རྟོགས་པ་དེ་བྱུང་། དེ་ལྟར་རྟོགས་
པ་ཉམས་སུ་བླངས་པ་ལས་ཐར་པ་མྱ་ངན་ལས་འདས་པའི་གོ་འཕང་
ཐོབ་པར་འགྱུར་བའི་ཕྱིར་ཏེ། དེ་ཕྱིར་མི་རྟག་ལས་སྡུག་བསྔལ། །སྡུག་
བསྔལ་ ལས་ ནི་ བདག་ མེད་ གསུངས། །ཞེས་ གསུངས་ པའི་ ཕྱིར།
གསུམ་པ་ནི། སྒྲ་མི་རྟག་པར་སྒྲུབ་པའི་ཚུལ་གསུམ་ཡང་ཡིན། མི་རྟག་
པ་དང་རང་བཞིན་གཅིག་ཀྱང་ཡིན་པའི་གཞི་མཐུན། སྒྲ་མི་རྟག་པར་
སྒྲུབ་པའི་རང་བཞིན་གྱི་རྟགས་ཡང་དག་གི་མཚན་ཉིད། བཞི་པ་ནི།
རང་བཞིན་གྱི་རྟགས་ཡང་དག་ལ་དབྱེ་ན། ཁྱད་པར་ལྟོས་པ་བའི་དེ་
དང༌། རང་བཞིན་དག་པ་བའི་དེ་གཉིས་སུ་ཡོད་པའི་ཕྱིར། དེའི་ཁྱད་
པར་འོག་ཏུ་འཆད་དོ། ལྔ་པ་ནི། བྱས་པའི་རྟགས་ཀྱིས་སྒྲ་མི་རྟག་པར་
སྒྲུབ་པ་ལྟ་བུ་ལ་མཚོན་ན། ཕྱི་རྒོལ་དབང་རྣོན་ཁ་ཅིག་གིས་དེའི་རྟགས་
ཀྱིས་དེ་སྒྲུབ་ཀྱི་ཕྱོགས་ཆོས་མངོན་གསུམ་གྱི་སྟོབས་ཀྱིས་གྲུབ་ཅིང་།
དབང་རྟུལ་རྣམས་ ཀྱིས་ སྒྲ་ཆོས་ཅན། བྱས་པ་ཡིན་ཏེ། སྐྱེས་པ་ཡིན་
པའི་ཕྱིར། དཔེར་ན། མངོན་པར་གསལ་བའི་མྱུ་གུ་བཞིན། ཞེས་པའི་
རྟགས་ལ་བརྟེན་ནས། ངེས་པར་བྱེད་པ་ཡིན་ནོ། དེའི་རྟགས་ཀྱིས་དེ་
སྒྲུབ་ཀྱི་ཁྱབ་འབྲེལ་ཚད་མ་རྣམ་པ་གསུམ་གྱི་བྱེད་པ་ལ་བརྟེན་ནས་
ངེས་པར་བྱེད་ཚུལ་སྐབས་གཞན་དུ་ཤེས་པར་བྱའོ།། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། ཆོས་དེ་
188



གཞི་དེར་སྒྲུབ་པའི་སྒྲུབ་པའི་ཚུལ་གསུམ་ཡང་ཡིན། གཞི་དེ་དང་རང་
བཞིན་གཅིག་ཀྱང་ཡིན་པའི་གཞི་མཐུན་པ་ཡིན་ན། ཆོས་དེ་གཞི་དེར་
སྒྲུབ་པའི་རང་བཞིན་གྱི་རྟགས་ཡང་དག་ཡིན་དགོས་པར་ཐལ། མཚན་
ཉིད་དེ་མཐད་པའི་ཕྱིར་ཟེར་ན་མ་ཁྱབ། འདོད་ན། དུ་བ་ཆོས་ཅན། དུ་
ལྡན་ལ་ལ་མེ་ཡོད་པར་སྒྲུབ་པའི་རང་བཞིན་གྱི་རྟགས་ཡང་དག་ཡིན་
པར་ཐལ། དེ་སྒྲུབ་ཀྱི་སྒྲུབ་པའི་ཚུལ་གསུམ་ཡང་ཡིན། མེ་ཡོད་པ་དང་
རང་བཞིན་གཅིག་ཀྱང་ཡིན་པའི་གཞི་མཐུན་པ་ཡིན་པའི་ཕྱིར། ཁྱབ་པ་
ཁས། ཟེར་ན། མ་ཁྱབ་མཚམས་ལ་གསལ་བ་ཁྱེད་རང་གི་དེར་ཐལ།
སྔར་གྱི་མཚན་ཉིད་དེ་ཡིན་ན། སྒྲ་མི་རྟག་པར་སྒྲུབ་པའི་རང་བཞིན་གྱི་
རྟགས་ཡང་དག་ཡིན་དགོས་པའི་ཕྱིར། ཁྱབ་པ་ཁས། རྟགས་འབུད།
ཡང་ཁོ་ན་རེ། སྔར་གྱི་མཚན་ཉིད་དེ་མི་འཐད་པར་ཐལ། སྒྲ་མི་རྟག་
པར་སྒྲུབ་པའི་སྒྲུབ་པའི་ཚུལ་གསུམ་ཡང་ཡིན་མི་རྟག་པ་དང་བདག་
གཅིག་ཏུ་འབྲེལ་བ་ཡང་ཡིན་པའི་གཞི་མཐུན་དེ་དེའི་མཚན་ཉིད་ཡིན་
པའི་ཕྱིར། མ་ཁྱབ་ན། བྱས་པ་གཞི་མཐུན་དང་པོ་དེར་ཚད་མས་ངེས་
པའི་གང་ཟག་ཡིན་ན། དེ་གཞི་མཐུན་ཕྱི་མ་དེར་ཚད་མས་ངེས་པའི་
གང་ཟག་ཡིན་དགོས་པར་ཐལ། གཞི་མཐུན་དེ་གཉིས་རེ་རེ་ནས་དེའི་
མཚན་ ཉིད་ ཡིན་ པའི་ ཕྱིར། འདོད་ན། བྱས་ པ་ མི་རྟག་ པ་ དང༌ རང་
བཞིན་གཅིག་ཏུ་ཚད་མས་ངེས་པའི་གང་ཟག་ཡིན་ན། དེ་དང་བདག་
གཅིག་ཏུ་འབྲེལ་པར་ཚད་མས་ངེས་པའི་གང་ཟག་ཡིན་དགོས་པར་
189



ཐལ། འདོད་ པའི་ ཕྱིར། འདོད་མི་ནུས་ཏེ། དེ་དང་ རང་བཞིན་གཅིག་
ཡིན་པ་དེ། དེ་དང་བདག་གཅིག་ཏུ་འབྲེལ་བའི་དོན་ལྡོག་གི་ཕྱོགས་
གཅིག་ ཡིན་ པའི་ ཕྱིར་ ཏེ། མེད་ འགྱུར་ ཐ་ དད་ མེད་ ཕྱིར་ རོ། །ཞེས་
གསུངས་པའི་ཕྱིར། །
མི་སྣང་བའི་རྟགས་ཡང་དག་བཤད་པ།
༈ ཚད་མ་རྣམས་ནི་མི་འཇུག་པ། །ཞེས་སོགས་ཀྱི་སྐབས་
སུ། དགག་བཞག་སྤང་གསུམ། དང་པོ་ལ་ཁ་ཅིག་ན་རེ། དེ་སྒྲུབ་ཀྱི་
ཚུལ་གསུམ་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ཡང་ཡིན( ༤༧ན )མེད་དགག་ཀྱང་ཡིན་
པའི་གཞི་མཐུན་སྲིད་པ། ཁྱོད་དེ་སྒྲུབ་ཀྱི་མ་དམིགས་པའི་རྟགས་ཡང་
དག་ཡིན་པའི་མཚན་ཉིད་ཟེར་ན། བྱས་པ་ཆོས་ཅན། སྒྲ་མི་རྟག་པ་མ་
ཡིན་པ་ལས་ལོག་པར་སྒྲུབ་པའི་མཚན་ཉིད་ཀྱི་ཟུར་ཕྱི་མ་དེར་ཐལ། དེ་
སྒྲུབ་ཀྱི་མཚོན་བྱ་དེའི་ཕྱིར་ཏེ། དེ་སྒྲུབ་ཀྱི་ཚུལ་གསུམ་གང་ཞིག མི་
རྟག་པ་མ་ཡིན་པ་ལས་ལོག་པ་དགག་པ་ཡིན་པའི་ཕྱིར། འདོད་མི་ནུས་
སྟེ། དེའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡིན་ན་མེད་དགག་མ་ཡིན་དགོས་པའི་ཕྱིར། མ་གྲུབ་ན་འབུད། ཁ་
ཅིག་ན་རེ། དེ་ གང་ཞིག། ཁྱོད་ ཀྱི་རྟགས་ ཀྱིས་དེ་སྒྲུབ་ ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་ བྱ་ཡིན་ན། དགག་པ་ཡིན་པས་ཁྱབ་པ།
ཁྱེད་དེ་ཡིན་པའི་མཚན་ཉིད་ཟེར་ན། རི་བོང་རྭ་ཆོས་ཅན། མཚན་ཉིད་
190



དེ་མ་ཡིན་པར་ཐལ། མཚོན་བྱ་དེ་མ་ཡིན་པའི་ཕྱིར། འདོད་ན་འབུད།
ཁ་ཅིག་ན་རེ། དེ་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་
ཀྱི་བསྒྲུབ་བྱའི་ཆོས་ སུ་བཟུང་བྱ་ཡང་ཡིན། དགག་པ་ཡང་ཡིན་པའི་
གཞི་མཐུན་སྲིད་པ་དེའི་མཚན་ཉིད་ཟེར་བ་དང༌། སྐད་ཅིག་མ་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་
བཟུང་བྱར་ཁས་ལེན་པ་ནང་འགལ་ཏེ། མ་བྱས་པའི་ཆོས་ཆོས་ཅན།།
ནམ་མཁའ་རྟག་པར་སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་
ཕྱིར། རྟགས་གཉིས་པ་མ་གྲུབ་ན་དེ་དེར་ཐལ། ཆོས་དང་སྐད་ཅིག་མ་
མ་ཡིན་པའི་གཞི་མཐུན་དེ་དེ་འདྲའི་གཞི་མཐུན་ཡིན་པའི་ཕྱིར་ཏེ། དེ་
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དེ་གང་ཞིག དེ་དགག་པ་ཡིན་པའི་
ཕྱིར། རྟགས་དང་པོ་སོང༌། དེ་དེར་ཐལ། སྐད་ཅིག་མ་བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་དེ་ཡིན་པའི་ཕྱིར། རྟགས་ཁས། རྩ་བར་འདོད་
མི་ནུས་ཏེ། རྟག་པ་སྒྲུབ་པ་ཡིན་པའི་ཕྱིར། ཁ་ཅིག དེ་སྒྲུབ་ཀྱི་མ་
དམིགས་པའི་ཚུལ་གསུམ་གང་ཞིག དེ་སྒྲུབ་ཀྱི་ཤེས་འདོད་ཆོས་
ཅན་གྱི་སྟེང་དུ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡོད་ན་
སྣང་དུ་རུང་བའི་མ་ཁྱབ་པ། དེ་སྒྲུབ་ཀྱི་མི་སྣང་བ་མ་དམིགས་པའི་
རྟགས་ཡང་དག་གི་མཚན་ཉིད་ཟེར་ན། ཤ་ཟ་འཇལ་བྱེད་ཀྱི་ཚད་མ་ཤ་
ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་མེད་པ་ཆོས་ཅན།
མདུན་ཀྱི་གཞི་འདིར་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་ཤ་ཟ་
191



བསྐལ་དོན་དུ་སོང་བའི་གང་ཟག་གི་རྒྱུད་ལ་མེད་པར་སྒྲུབ་པའི་མཚན་
ཉིད་ཀྱི་ཟུར་ཕྱི་མ་དེར་ཐལ། དེ་སྒྲུབ་ཀྱི་མཚོན་བྱ་དེའི་ཕྱིར། འདོད་མི་
ནུས་སྟེ། མདུན་གྱི་གཞི་འདིར་ཤ་ཟ་ཡོད་ན། སྣང་དུ་རུང་བས་ཁྱབ་
པའི་ཕྱིར་ཏེ། དེ་ཡོད་ན། ཚད་མ་ལ་སྣང་དུ་རུང་བས་ཁྱབ་པའི་ཕྱིར་ཏེ།
ཡོད་ན་ཚད་མ་ལ་སྣང་དུ་རུང་བས་ཁྱབ་པའི་ཕྱིར། ཁ་ཅིག་ན་རེ། ཟུར་
དང་པོ་སྔར་བཞིན་ལ། དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་
སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡོད་ཀྱང་སྣང་དུ་མི་རུང་
བ། དེའི་མཚན་ཉིད་ཟེར་ན། བྱས་པ་དེ་ཆོས་ཅན། སྒྲ་རྟག་པ་མ་ཡིན་
པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་མཚན་ཉིད་དེའི་ཕྱིར།
དང་པོ་སླ། གཉིས་པ་དེར་ཐལ། སྒྲའི་སྟེང་དུ་རྟག་པ་ཡོད་ཀྱང་སྣང་དུ་
མི་རུང་བའི་ཕྱིར་ཏེ། དེའི་སྟེང་ (༤༨ན）དུ་དེ་ཡོད་ཀྱང་ཚད་མ་
ལ་སྣང་དུ་མི་རུང་བའི་ཕྱིར། མ་གྲུབ་ན། དེའི་སྟེང་དུ་དེ་ཚད་མ་ལ་སྣང་
དུ་རུང་བར་ཐལ། དེའི་སྟེང་དུ་དེ་ཡོད་ཀྱང་དེ་ལ་སྣང་དུ་རུང་བའི་ཕྱིར།
རྟགས་ ཁས། རྩ་ བར་ འདོད་ མི་ ནུས་ སྟེ། དེ་ སྒྲུབ་ ཀྱི་ སྣང་ རུང་ མ་
དམིགས་པའི་རྟགས་ཡང་དག་ཡིན་པའི་ཕྱིར་ཏེ། དེ་སྒྲུབ་ཀྱི་རྟགས་ཡང་
དག་ ཡིན་པའི་ཕྱིར། ཁ་ཅིག་ན་རེ། དེ་གང་ཞིག ཁྱོད་ཀྱི་རྟགས་
ལས་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་སྒྲུབ་ཀྱི་དགག་བྱའི་
ཆོས་སུ་བཏགས་པའི་དོན་ཡོད་ངེས་འགོག་ནུས་ཞིང་། མེད་ངེས་སྒྲུབ་
མི་ནུས་པ། ཁྱོད་དེ་ཡིན་པའི་མཚན་ཉིད་ཟེར་ན། ཤ་ཟ་མཇལ་བའི་
[92



ཚད་མ་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་མེད་པ་ཆོས་
ཅན། ཁྱོད་ཀྱི་རྟགས་ལས་མདུན་གྱི་གཞི་འདིར་ཤ་ཟ་ཡོད་ངེས་འགོག་
ནུས་པར་ཐལ། ཁྱོད་མདུན་གྱི་གཞི་འདིར་ཤ་ཟ་ཡོད་ངེས་ཀྱི་བཅད་
ཤེས་དོན་མཐུན་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་མེད་
པར་སྒྲུབ་པའི་མཚོན་བྱ་དེའི་ཕྱིར། ཁྱབ་པ་ཁས། རྟགས་སླ། འདོད་ན།
ཁྱོད་ཀྱི་རྟགས་ལས་མདུན་གྱི་གཞི་འདིར་ཤ་ཟ་མེད་ངེས་སུ་སྒྲུབ་ནུས་
པར་ཐལ། འདོད་པའི་ཕྱིར། ཁྱབ་སྟེ། དེར་དེ་ཡོད་ངེས་ཡིན་ན། དེར་
དེ་མེད་ངེས་མ་ཡིན་དགོས་པའི་ཕྱིར་ཏེ། དེ་ཡོད་ངེས་མ་ཡིན་ན། དེ་
མེད་ངེས་ཡིན་དགོས་པའི་ཕྱིར། རྟགས་འབུད། གོང་དུ་འདོད་མི་ནུས་
ཏེ། ཁྱོད་མདུན་ གྱི་ གཞི་ འདིར་ ཤ་ཟ་ཡོད་ངེས་ཀྱི་བཅད་ཤེས་དོན་
མཐུན་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་མེད་པར་སྒྲུབ་
པའི་མཚོན་བྱ་དེའི་ ཕྱིར། ཁྱབ་པ་ ཁས། ཁ་ཅིག་ན་རེ། དེ་གང་ཞིག
ཁྱོད་ཀྱི་རྟགས་ལས་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་སྒྲུབ་
ཀྱི་དགག་བྱའི་ཆོས་སུ་བཏགས་པའི་དོན་མེད་ངེས་སུ་སྒྲུབ་མི་ནུས་པ།
ཁྱོད་དེ་ཡིན་པའི་མཚན་ཉིད་ཟེར་ན། རྟག་དངོས་བསྐལ་དོན་དུ་སོང་
བའི་གང་ཟག་གིས་རྟག་དངོས་ཚད་མས་མ་དམིགས་པ་དེ། མདུན་གྱི་
གཞི་འདིར་རྟག་དངོས་བསྐལ་དོན་དུ་སོང་བའི་གང་ཟག་གིས་རྒྱུད་ལ་
རྟག་དངོས་ཡོད་ངེས་ཀྱི་བཅད་ཤེས་དོན་མཐུན་མེད་པར་སྒྲུབ་པའི་
མཚོན་ བྱ་ དེར་ ཐལ། མདུན་ གྱི་ གཞི་ འདིར་ ཆོས་ ཅན། རྟག་ དངོས་
193



བསྐལ་དོན་དུ་སོང་བའི་གང་ཟག་གི་རྒྱུད་ལ་རྟག་དངོས་ཡོད་ངེས་ཀྱི་
བཅད་ཤེས་དོན་མཐུན་མེད་དེ། དེ་འདྲའི་གང་ཟག་གིས་རྟག་དངོས་
ཚད་མས་མ་དམིགས་པའི་ཕྱིར། ཞེས་བཀོད་པའི་ཚེ་ན་དེ་དེ་སྒྲུབ་ཀྱི་
མཚོན་བྱ་དེའི་ཕྱིར། མ་གྲུབ་ན་སོང་། དེའི་ཚེ་ན་དེ་ཆོས་ཅན། དེར་
ཐལ། དེ་ སྒྲུབ་ ཀྱི་ མཚན་ ཉིད་ དེའི་ ཕྱིར། དང་པོ་སླ། གཉིས་ པ་ དེར་
ཐལ། ཁྱོད་ཀྱི་རྟགས་ལས་མདུན་གྱི་གཞི་འདིར་རྟག་དངོས་མེད་ངེས་
སུ་སྒྲུབ་མི་ནུས་པའི་ཕྱིར་ཏེ། ཁྱོད་དེ་སྒྲུབ་ཀྱི་རྟགས་སུ་མ་བཀོད་པའི་
ཕྱིར། རྩ་བར་འདོད་ན། དེ་ཆོས་ཅན། ཁྱོད་ཀྱི་རྟགས་ལས་མདུན་གྱི་
གཞི་འདིར་རྟག་དངོས་མེད་ངེས་སུ་སྒྲུབ་མི་ནུས་པར་ཐལ། འདོད་པ་
དེའི་ཕྱིར། ཁྱབ་པ་ཁས། འདོད་མི་ནུས་ཏེ། ཁྱོད་དེ་སྒྲུབ་ཀྱི་རྟགས་ཡང་
དག་ ཡིན་ པའི་ ཕྱིར། རྟགས་ གྲུབ་ སྟེ། རྟགས་ དངོས་ ཚད་ མས་ མ་
དམིགས་པ་དེ་དེ་སྒྲུབ་ཀྱི་ ( ༤རབ ) རྟགས་ཡང་དག་ཡིན་པའི་ཕྱིར།
ཁ་ཅིག་ན་རེ། དེ་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་གང་ཟག་ལ་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་སྒྲུབ་ཀྱི་
དགག་བྱའི་ཆོས་སུ་བཏགས་པའི་དོན་བསྐལ་དོན་དུ་སོང་བ། ཁྱོད་དེ་
ཡིན་པའི་མཚན་ཉིད་ཟེར་ན། བྱས་པ་ཆོས་ཅན། སྒྲ་རྟག་པ་མ་ཡིན་
པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་མཚན་ཉིད་དེའི་ཕྱིར། །
དང་པོ་སླ། གཉིས་པ་དེར་ཐལ། དེ་འདྲའི་གང་ཟག་ལ་སྒྲའི་སྟེང་དུ་
རྟག་པ་བསྐལ་དོན་དུ་སོང་བའི་ཕྱིར་ཏེ། །སྒྲའི་སྟེང་དུ་རྟག་པ་མེད་པ་
194



གང་ཞིག དེ་འདྲའི་གང་ཟག་གིས་སྒྲའི་སྟེང་དུ་རྟག་པ་ཚད་མས་མ་
དམིགས་པར་ཚད་མས་མ་ངེས་པའི་ཕྱིར། གཉིས་པ་མ་གྲུབ་ན། དེས་
སྒྲ་རྟག་པ་མ་ཡིན་པར་ཚད་མས་ངེས་པར་ཐལ། མ་གྲུབ་པའི་ཕྱིར། རྩ་
བར་འདོད་ན། དེ་ཆོས་ཅན། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་གང་ཟག་དེ་རྟག་པ་བསྐལ་དོན་དུ་སོང་བའི་གང་ཟག་ཡིན་པར་
ཐལ། འདོད་པའི་ཕྱིར། འདོད་ན། དེ་འདྲའི་གང་ཟག་ཆོས་ཅན། དེ་མ་
ཡིན་པར་ཐལ། རྟག་པ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ།
རྟག་པ་རྟག་པ་མ་ཡིན་པ་དང་དངོས་འགལ་དུ་ཚད་མས་ངེས་པའི་གང་
ཟག་ཡིན་པའི་ཕྱིར་ཏེ། བྱས་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་
པའི་རྗེས་ཁྱབ་ཚད་མས་ངེས་པའི་གང་ཟག་ཡིན་པའི་ཕྱིར། ཁ་ཅིག་ན་
རེ། དེ་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་ཕྱི་
རྒོལ་ཡང་དག་ལ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་
བསྐལ་དོན་དུ་སོང་བ། ཁྱོད་དེ་ཡིན་པའི་མཚན་ཉིད་ཟེར་ན། ཤ་ཟ་
འཇལ་བྱེད་ཀྱི་ཚད་མ་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་
ལ་མེད་པ་མདུན་གྱི་གཞི་འདིར་ཤ་ཟ་ཡོད་ངེས་ཀྱི་བཅད་ཤེས་དོན་
མཐུན་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་མེད་པར་སྒྲུབ་
པའི་རང་དོན་སྐབས་ཀྱི་རྟགས་ཡང་དག་ཏུ་སོང་བའི་ཚེ་ན། དེ་འདྲའི་
ཚད་མ་དེའི་རྒྱུད་ལ་མེད་པ་ཆོས་ཅན། དེ་འདྲའི་བཅད་ཤེས་དོན་མཐུན་
དེའི་རྒྱུད་ལ་མེད་པར་སྒྲུབ་པའི་མཚན་ཉིད་ཀྱི་ཟུར་ཕྱི་མ་དེར་ཐལ། དེ་
195



སྒྲུབ་ཀྱི་མཚོན་བྱ་དེའི་ཕྱིར། རྟགས་སླ། འདོད་མི་ནུས་ཏེ། ཁྱོད་དེ་སྒྲུབ་
ལ་ཕྱོགས་ཆོས་ཅན་དུ་སོང་བའི་ཕྱི་རྒོལ་ཡང་དག་མེད་པའི་ཕྱིར་ཏེ།
ཁྱོད་དེ་སྒྲུབ་ཀྱི་རང་དོན་སྐབས་ཀྱི་རྟགས་ཡང་དག་ཡིན་པའི་ཕྱིར། ཁ་
ཅིག་ན་རེ། དེ་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་གང་ཟག་ལ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་
བསྐལ་དོན་དུ་སོང་བ། ཁྱོད་དེ་ཡིན་པའི་མཚན་ཉིད་ཟེར་ན། དེ་ལ་ཁ་
ཅིག་ན་རེ། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་
ཟག་གི་རྒྱུད་ལ་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་མེད་པར་སྒྲུབ་
པའི་མི་སྣང་བ་མ་དམིགས་པའི་རྟགས་ཡང་དག་ཡོད་པར་ཐལ། ཤ་ཟ་
བསྐལ་དོན་དུ་སོང་བའི་གང་ཟག་གིས་ཤ་ཟ་ཚད་མས་མ་དམིགས་པ་དེ་
དེ་ ཡིན་ པའི་ ཕྱིར། འདོད་ན་ སོང་། མདུན་ གྱི་ གཞི་ འདིར་ཆོས་ཅན།
ཆོས་ཅན་དེ་དང་གཅིག་མ་ཡིན་པར་ཐལ། ཁྱོད་ཤ་ཟ་བསྐལ་དོན་དུ་
སོང་བའི་གང་ཟག་གི་རྒྱུད་ལ་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་
མེད་པར་སྒྲུབ་པའི་ཕྱོགས་ཆོས་ཡིན་ (༤༩ན)པའི་ཕྱིར་ཏེ། ཁྱོད་
དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ཡོད་པའི་ཕྱིར་ཏེ། དེ་
འདྲའི་གང་ཟག་ལ་དེ་སྒྲུབ་གྱི་དགག་བྱའི་ཆོས་སུ་བཏགས་པའི་དོན་
བསྐལ་དོན་དུ་སོང་བ་ཡོད་པའི་ཕྱིར་ཏེ། ཁྱོད་དེ་སྒྲུབ་ཀྱི་མི་སྣང་བ་མ་
དམིགས་པའི་རྟགས་ཡང་དག་ཡོད་པའི་ཕྱིར། འཁོར་གསུམ། ཟེར་རོ།
།གཞན་ཡང་། རྟག་དངོས་བསྐལ་དོན་དུ་སོང་བའི་གང་ཟག་གིས་རྟག་
196



དངོས་ཚད་མས་མ་དམིགས་པ་ཆོས་ཅན། མདུན་གྱི་གཞི་འདིར་རྟག་
དངོས་བསྐལ་དོན་དུ་སོང་བའི་གང་ཟག་གི་རྒྱུད་ལ་རྟག་དངོས་ཡོད་
ངེས་ཀྱི་བཅད་ཤེས་དོན་མཐུན་མེད་པར་སྒྲུབ་པའི་མཚོན་བྱ་དེར་ཐལ།
དེ་སྒྲུབ་ ཀྱི་མཚན་ཉིད་དེའི་ ཕྱིར། རྟགས་དང་པོ་སླ། གཉིས་པ་ དེར་
ཐལ། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ལ་རྟག་
དངོས་བསྐལ་དོན་དུ་སོང་བའི་ཕྱིར། རྩ་བར་འདོད་ན། དེ་ཆོས་ཅན།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་
ཡོད་པར་ཐལ། འདོད་པའི་ཕྱིར། འདོད་ན། རྟོག་དངོས་ཡོད་པར་ཐལ་
ལོ། །ཁ་ཅིག་ན་རེ། ཡོད་མེད་ཐེ་ཚོམ་ཟ་བ་དང་བསྐལ་དོན་མེད་དེ། །
ཡོད་ན་ཡོད་མེད་ཐེ་ཚོམ་མི་ཟ་བས་ཁྱབ་ཅིང་། ཡོད་ན་བསྐལ་དོན་མ་
ཡིན་པས་ཁྱབ་པའི་ཕྱིར། ཟེར་ན། ཡོད་མེད་ཐེ་ཚོམ་ཟ་བ་དང་བསྐལ་
དོན་ཡོད་པར་ཐལ། མེད་ན་ཡོད་མེད་ཐེ་ཚོམ་མི་ཟ་བས་ཁྱབ་པའི་ཕྱིར།།
མེད་ན་བསྐལ་དོན་མ་ཡིན་པས་ཁྱབ་པའི་ཕྱིར། ཁྱབ་པ་ཁས། ཁ་ཅིག་
ན་རེ། ཤ་ཟ་ཚད་མས་མ་དམིགས་པ་དེ། མདུན་གྱི་གཞི་འདིར་ཤ་ཟ་
ཡོད་ངེས་མ་ཡིན་པར་སྒྲུབ་པའི་མི་སྣང་བ་མ་དམིགས་པའི་རྟགས་ཡང་
དག་ཡིན་ཟེར་ན། མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་མི་ཟ་
བར་ཐལ། དེར་དེ་ཚད་མས་དམིགས་མ་དམིགས་ཐེ་ཚོམ་མི་ཟ་བའི་
ཕྱིར། མ་གྲུབ་ན། དམ་བཅའ་དེ་འཐད་པར་འབུད། བྱས་པ་ལ་ཁོ་ན་
རེ། མདུན་གྱི་གཞི་འདིར་ཤ་ཟ་ཚད་མས་དམིགས་མ་དམིགས་ཐེ་ཚོམ་
197



ཟ་ བར་ ཐལ། དེར་ དེ་ ཡོད་ མེད་ ཐེ་ཚོམ་ ཟ་ བའི་ ཕྱིར། རྟགས་ ཁས།
འདོད་ན། དེར་དེ་སངས་རྒྱས་འཕགས་པས་དམིགས་མ་དམིགས་ཐེ་
ཚོམ་ཟ་བར་ཐལ། འདོད་པའི་ཕྱིར། འདོད་ན། དེས་དེར་དེ་དམིགས་
མ་དམིགས་ཐེ་ཚོམ་ཟ་བར་ཐལ། འདོད་པའི་ཕྱིར། འདོད་ན། དེ་ཆོས་
ཅན། ཁྱོད་དེར་དེ་དམིགས་མ་དམིགས་ཐེ་ཚོམ་ཟ་བའི་གང་ཟག་ཡིན་
པར་ ཐལ། གང་ ཟག་ གང་ ཞིག འདོད་ པའི་ ཕྱིར། ཟེར་ བ་ ལ་ ཁ་
ཅིག་ན་རེ། དེར་དེ་ཡོད་མེད་ཐེ་ཚོམ་མི་ཟ་བར་ཐལ། དེར་དེ་གཞལ་བྱ་
ཡིན་མིན་ཐེ་ཚོམ་མི་ཟ་བའི་ཕྱིར་ཏེ། དེར་དེ་སངས་རྒྱས་འཕགས་པས་
གཞལ་མ་ གཞལ་ ཐེ་ཚོམ་མི་ཟ་བའི་ ཕྱིར། མ་གྲུབ་ན། སངས་རྒྱས་
འཕགས་པས་དེར་དེ་གཞལ་མ་གཞལ་ཐེ་ཚོམ་ཟ་བར་ཐལ། མ་གྲུབ་
པའི་ཕྱིར། འདོད་ན། སངས་རྒྱས་འཕགས་པ་ཆོས་ཅན། ཁྱོད་དེར་དེ་
གཞལ་མ་གཞལ་ཐེ་ཚོམ་ཟ་བའི་གང་ཟག་ཡིན་པར་ཐལ། གང་ཟག་
གང་ཞིག འདོད་པའི་ཕྱིར། རྟགས་རྟགས་ཐོག་དང་ཁྱབ་པ་ཁྱབ་
ཐོག་ཏུ་སྒྲིགས་ཟེར་རོ། །ཁ་ཅིག་ན་རེ། ཤ་ཟ་བསྐལ་དོན་དུ་སོང་བའི་
གང་ ཟག་ གིས་ ཤ་ཟ་ཚད་མས་ མ་ དམིགས་ པ་ དེ། མདུན་ གྱི་ གཞི་
(༤༩བ )འདིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་
ཤ་ཟ་ཡོད་ངེས་ཀྱི་བཅད་ཤེས་དོན་མཐུན་མི་འཇུག་པར་སྒྲུབ་པའི་དེ་
ཡིན་ནོ་ཟེར་ན། དེ་མི་འཐད་པར་ཐལ། དེ་འདྲའི་གང་ཟག་གི་རྒྱུད་ལ་
དེ་ལྟ་བུའི་བཅད་ཤེས་དོན་མཐུན་འཇུག་པའི་ཕྱིར་ཏེ། དེའི་རྒྱུད་ལ་དེ་
198



སྐྱེ་བའི་ཕྱིར་ཏེ། དེའི་རྒྱུད་ལ་ཤ་ཟ་ཡོད་ངེས་ཀྱི་ཚད་མ་སྐྱེ་བའི་ཕྱིར་ཏེ།
དེའི་རྒྱུད་ལ་དེ་ཡོད་ངེས་ཀྱི་རྣམ་མཁྱེན་སྐྱེ་བའི་ཕྱིར་ཏེ། ཤ་ཟ་ཡོད་པ་
གང་ཞིག དེ་འདྲའི་གང་ཟག་འཚང་རྒྱ་བ་སྲིད་པའི་ཕྱིར། ཁ་ཅིག་ན་
རེ། དེ་འདྲ་བ་དེ་དེ་འདྲའི་གང་ཟག་གི་རྒྱུད་ལ་ཤ་ཟ་ཡོད་ངེས་ཀྱི་བཅད་
ཤེས་དོན་མཐུན་མེད་པར་སྒྲུབ་པའི་དེ་ཡིན་ནོ། །ཟེར་ན། མདུན་གྱི་
གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཚད་མས་
མ་དམིགས་པ་ཡིན་པར་ཐལ། དམ་བཅའ་དེའི་ཕྱིར། འདོད་མི་ནུས་ཏེ།
དེ་འདྲའི་གང་ཟག་གིས་ཤ་ཟ་ཚད་མས་ངེས་པའི་ཕྱིར་ཏེ། དེའི་རྒྱུད་ལ་
དེ་ངེས་པའི་ཚད་མ་ཡོད་པའི་ཕྱིར་ཏེ། དེའི་རྒྱུད་ཀྱི་ཚད་མ་ཡང་ཡིན།
དེ་ངེས་པའི་ཚད་མ་ཡང་ཡིན་པའི་གཞི་མཐུན་ཡོད་པའི་ཕྱིར་ཏེ། དེ་
འདྲའི་ གང་ཟག་ཀྱང་ཡིན། ཤ་ཟ་ཚད་མས་ངེས་པའི་གང་ཟག་ཀྱང་
ཡིན་ པའི་ གཞི་ མཐུན་ ཡོད་ པའི་ ཕྱིར་ ཏེ། མདུན་ གྱི་ སྐྱེས་ བུ་ ལན་
འདེབས་པ་པོ་དེ་དེ་འདྲའི་གཞི་མཐུན་ཡིན་པའི་ཕྱིར་ཏེ། དེ་དང་པོ་གང་
ཞིག ཕྱི་མ་ཡིན་པའི་ཕྱིར། གཞན་ཡང་། དེ་འདྲའི་གཞི་མཐུན་ཡོད་
པར་ཐལ། ཤ་ཟ་ཚད་མས་ངེས་པའི་གང་ཟག་ཀྱང་ཡིན། དེ་འདྲའི་གང་
ཟག་ཀྱང་ཡིན་པའི་གཞི་མཐུན་ཡོད་པའི་ཕྱིར། མ་གྲུབ་ན། ཤ་ཟ་ཚད་
མས་ངེས་ པའི་ གང་ ཟག་ཡིན་ན། དེ་འདྲའི་གང་ཟག་མ་ཡིན་དགོས་
པར་ཐལ། ཤ་ཟ་ཚད་མས་ངེས་པའི་གང་ཟག་དེ་དེ་འདྲའི་གང་ཟག་
དང་འགལ་བའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་དེ་ལ་
199



ཐ་དད་། ཁྱོད་ཀྱང་ཡིན། དེ་ཡང་ཡིན་པའི་གཞི་མཐུན་མེད་པའི་ཕྱིར།
རྟགས་གཉིས་པ་དངོས། འདོད་ན། མདུན་གྱི་སྐྱེས་བུ་ལན་འདེབས་པ་
པོ་ཆོས་ཅན། དེར་ཐལ། དེའི་ཕྱིར། བྱས་པ་ལ་ཁོ་ན་རེ། མདུན་གྱི་
གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་ཆོས་ཅན། ཤ་ཟ་
ཚད་མས་ངེས་པའི་གང་ཟག་མ་ཡིན་པར་ཐལ། ཤ་ཟ་བསྐལ་དོན་དུ་
སོང་བའི་གང་ཟག་ཡིན་པའི་ཕྱིར། མ་གྲུབ་ན། མདུན་གྱི་གཞི་འདིར་
ཆོས་ཅན། ཤ་ཟ་བསྐལ་དོན་དུ་སོང་བའི་གང་ཟག་དེ་ཁོ་ཁོ་རང་དུ་ཐལ།
དེ་ཡོད་པའི་ཕྱིར། འདོད་ན་དངོས་ཞེ་ན། དངོས་འགལ་མ་ཡིན་ཏེ། དེ་
ལ་འདོད་ལན་བཏབ་པས་མདུན་གྱི་གཞི་འདིར་ཤ་ཟ་བསྐལ་དོན་དུ་
སོང་བའི་གང་ཟག་དེ་ཁོ་ཁོ་རང་དུ་ཁས་བླངས་པར་སོང་བའི་ཕྱིར། དེ་
ལྟར་མ་ཡིན་ན། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་
གང་ཟག་ཡིན་ན། ཤ་ཟ་བསྐལ་དོན་དུ་སོང་བའི་གང་ཟག་ཡིན་པས་
ཁྱབ་བམ་མ་ཁྱབ། དང་པོ་ལྟར་ན། མདུན་གྱི་སྐྱེས་བུ་ལན་འདེབས་པ་
པོ་ཆོས་ཅན། དེར་ཐལ། དེའི་ཕྱིར། གཉིས་པ་ལྟར་ན། མདུན་གྱི་གཞི་
འདིར་ཆོས་ཅན། ཤ་ཟ་བསྐལ་དོན་དུ་སོང་བའི་གང་ཟག་ཡིན་ན་ (
༥༠ན）ཤ་ཟ་བསྐལ་དོན་དུ་སོང་བའི་གང་ཟག་ཡིན་པས་ཁྱབ་པར་
ཐལ། དེ་མ་ཡིན་ན་དེ་མ་ཡིན་པའི་ཁྱབ་པའི་ཕྱིར། འདོད་ན། ཁྱོད་རང་
ལྟར་ན་དངོས་འགལ་ཡིན་ནོ། །ཁ་ཅིག་ན་རེ། །ཤ་ཟ་ཚད་མས་མ་ངེས་
པའི་གང་ཟག་ཡིན་ན། ཤ་ཟ་བསྐལ་དོན་དུ་སོང་བའི་གང་ཟག་ཡིན་
200



པའི་ཁྱབ་ཟེར་ན། ཤ་ཟ་ཚད་མས་མ་དམིགས་པའི་ས་ཕྱོགས་ཀྱི་སངས་
རྒྱས་ འཕགས་ པ་ཆོས་ཅན། དེར་ཐལ། དེའི་ ཕྱིར་ཏེ། གང་ཟག་གང་
ཞིག་ཤ་ཟ་མེད་པའི་ཕྱིར། འདོད་མི་ནུས་སྟེ། ཤ་ཟ་མེད་པར་ཚད་མས་
ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེ་གང་ཞིག་ཤ་ཟ་མེད་
པའི་ཕྱིར། ཁ་ཅིག་ན་རེ། ཤ་ཟ་ཚད་མས་དམིགས་པར་ཡང་ཚད་མས་
མ་ངེས། དེ་ཚད་མས་མ་དམིགས་པར་ཡང་ཚད་མས་མ་ངེས་པའི་གང་
ཟག་ཡིན་ན། དེ་ཡིན་པས་ཁྱབ་ཟེར་ན། ཤ་ཟ་ཚད་མས་དམིགས་པར་
སྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་
ཆོས་ཅན། དེར་ཐལ། དེའི་ཕྱིར་ཏེ། དེ་ཚད་མས་དམིགས་མ་དམིགས་
ཐེ་ཚོམ་ཟ་བའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་
མི་ནུས་ཏེ། ཤ་ཟ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་
ཅན་དེའི་ཕྱིར་ཏེ། དེ་ཡོད་པའི་ཕྱིར། ཤ་ཟ་ཚད་མས་དམིགས་པར་སྒྲུབ་
པའི་རྟགས་ཡང་དག་ཡོད་པའི་ཕྱིར་ཏེ། དེ་ཚད་མའི་གཞལ་བྱར་སྒྲུབ་
པའི་རྟགས་ཡང་དག་ཡོད་པའི་ཕྱིར་ཏེ། དེ་གཞལ་བྱར་སྒྲུབ་པའི་རྟགས་
ཡང་དག་ཡོད་པའི་ཕྱིར། ཁ་ཅིག་ན་རེ། ཤ་ཟ་ཡོད་མེད་ཐེ་ཚོམ་ཟ་བའི་
གང་ཟག་ཡིན་ན། དེ་ཡིན་པའི་ཁྱབ་ཟེར་ན། ཚད་མས་དམིགས་པའི་
རྟགས་ཀྱིས་ཤ་ཟ་ཡོད་པར་སྒྲུབ་པའི་རྟགས་ཡང་དག་འགོད་པ་སྐབས་
སུ་བབས་པའི་གང་ཟག་ཆོས་ཅན། དེར་ཐལ། དེའི་ཕྱིར་ཏེ། ཆོས་ཅན་
དེའི་ ཕྱིར། ཁྱབ་ ཏེ། གཏན་ ཚིགས་ ཐེ་ ཚོམ་ ལ་ བརྗོད་ ཕྱིར། །ཞེས་
201



གསུངས་པའི་ཕྱིར། འདོད་མི་ནུས་ཏེ། ཤ་ཟ་ ཚད་མས་དམིགས་པར་
ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་ཕྱིར། ཁ་
ཅིག་ན་རེ། ཤ་ཟ་མེད་པར་བདེན་ཞེན་གྱིས་འདོད་པའི་གང་ཟག་ཡིན་
ན་དེ་ཡིན་པས་ཁྱབ་ཟེར་ན། ཤ་ཟ་ཆོས་ཅན། ཚད་མས་མ་དམིགས་
པར་ཐལ། མེད་ པའི་ ཕྱིར་ཞེས་ པའི་ ཐལ་འགྱུར་སྒྲུབ་བྱེད་ཡང་དག་
འཕེན་པའི་ཐལ་འགྱུར་དུ་འཕེན་པ་སྐབས་སུ་བབ་པའི་གང་ཟག་ཆོས་
ཅན། དེར་ཐལ། དེའི་ཕྱིར། འདོད་མི་ནུས་ཏེ། དེ་ ཚད་མས་དམིགས་
པར་ཚད་མས་ངེས་པའི་གང་ཟག་ཡིན་པའི་ཕྱིར། རྟགས་སླ། ཁ་ཅིག་ན་
རེ། ཤ་ཟ་བསྐལ་དོན་དུ་སོང་བའི་གང་ཟག་ཡིན་ན། ཤ་ཟ་ཡོད་མེད་ཐེ་
ཚོམ་ཟ་བའི་གང་ཟག་ཡིན་པས་ཁྱབ་ཟེར་ན། ཤ་ཟ་ཚད་མས་མ་ངེས་
ཤིང་ཤ་ཟ་མེད་པར་བདེན་ཞེན་གྱི་འདོད་པའི་གང་ཟག་ཆོས་ཅན། དེར་
ཐལ། དེའི་ཕྱིར། ཤ་ཟ་ཡོད་པ་གང་ཞིག ཤ་ཟ་ཚད་མས་མ་ངེས་
པའི་གང་ཟག་ཡིན་པའི་ཕྱིར། འདོད་མི་ནུས་ཏེ། དེ་མེད་པར་བདེན་
ཞེན་གྱི་འདོད་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་ཕྱིར་རོ།།
༈ གཉིས་ པ་ རང༌ ལུགས་ གཞག་ པ་ ལ། སྦྱོར་ བ་ དང༌།
མཐའ་དཔྱད་པ་གཉིས། དང་པོ་ནི། ཤ་ཟ་འཇལ་བྱེད་ཀྱི་ཚད་མ་ཤ་ཟ་
བསྐལ་དོན་དུ་སོང་བའི་གང་ཟག་གི་རྒྱུད་ལ་མེད་པ་ཆོས་ཅན། མདུན་
གྱི་གཞི་འདིར་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་ཤ་ཟ་བསྐལ་
དོན་དུ་སོང་བའི་གང་ཟག་གི་རྒྱུད་ལ་མེད་པར་སྒྲུབ་པའི་མི་སྣང་བ་མ་
202



དམིགས་ པའི་ རྟགས་ ཡང་ དག་ ཡིན་ ཏེ། དེ་ སྒྲུབ་ ཀྱི་ མི་ སྣང་ བ་ མ་
དམིགས་ པའི་ ཚུལ་ གསུམ་ ཡིན་ པའི་ ཕྱིར། གཉིས་ པ་ ལ། མདོ་དང་
བསྟན་བཅོས་རྣམས་སུ་མ་དམིགས་པའི་རྟགས་ཡང་དག་ (༥༠བ
)བསྟན་པའི་ཚུལ། བསྟན་པའི་དགོས་པ། མཚན་ཉིད། དབྱེ་བ། ཚུལ་
གསུམ་ངེས་བྱེད་ ཀྱི་ཚད་མ་བཤད་པ་དང་ལྔ། དང་པོ་ནི། མདོ་དང་
བསྟན་བཅོས་རྣམས་སུ་མ་དམིགས་པའི་རྟགས་ཡང་དག་བསྟན་ཏེ།
མདོ་ལས། ངའམ་ང་འདྲ་བའི་གང་ཟག་གིས་གང་ཟག་གི་ཚོད་བཟུང་གི།
གང་ཟག་གིས་གང་ཟག་གི་ཚོད་བཟུང་བར་མི་བྱ་སྟེ་དོན་ཆེན་པོ་ལས་
ཉམས་ པར་ འགྱུར་བའི་ཕྱིར་རོ། །ཞེས་པ་དང་། བསྟན་བཅོས་ལས།
ཚད་མ་རྣམས་ནི་མི་ འཇུག་ པ། ཞེས་ སོགས་ གསུངས་ པའི་ ཕྱིར། དེ་
ཡང་། ངའམ་ང་འདྲ་བའི་གང་ཟག་གིས་ཞེས་སོགས་ཀྱིས་སྣང་རུང་མ་
དམིགས་པའི་རྟགས་ཡང་དག་དང༌། གང་ཟག་གིས་གང་ཟག་གི་ཚོད་
བཟུང་བར་མི་བྱ་སྟེ། ཞེས་པས་མི་སྣང་བ་མ་དམིགས་པའི་རྟགས་ཡང་
དག་བསྟན་ནོ། །གཉིས་པ་ནི། མདོ་དང་བསྟན་བཅོས་ལས། སྣང་རུང་
མ་དམིགས་པའི་རྟགས་ཡང་དག་བསྟན་པ་ལ་ཆོས་ཅན། དགོས་པ་
ཡོད་དེ། རྒྱལ་དཔོག་པ་ལ་སོགས་པས་ཐམས་ཅད་མཁྱེན་པ་ལ་སོགས་
པ་རང་ཉིད་ཀྱི་དབང་མངོན་གྱིས་མ་དམིགས་པས་མེད་པར་སྨྲ་བའི་
ལོག་ ལྟོག་ དགག་ པར་ བྱ་ བའི་ ཆེད་ ཡིན་ པའི་ ཕྱིར། དེ་ ལྟར་ ཡང་།
རིགས་ཐིགས་ཀྱི་ཕྱོགས་སྔ་མདོར་བསྡུས་པ་ལས། རྒྱལ་དཔོག་པ་ལ་
203



སོགས་པ་ནི་ཐམས་ཅད་མཁྱེན་པ་ལ་སོགས་པ་དམིགས་པའི་རིགས་
བྱར་གྱུར་པ་ཡང་རང་གི་དམིགས་པ་ལོག་པ་ཙམ་གྱི་སྒོ་ནས་འགོག་
པར་བྱེད་དེ། དེའི་ཕྱིར་མ་དམིགས་པ་བྱེ་བྲག་ཏུ་བཤད། ཅེས་གསུངས།
མདོ་དང་བསྟན་བཅོས་ལས། མི་སྣང་བ་མ་དམིགས་པའི་རྟགས་ཡང་
དག་བསྟན་པ་ལ་ཆོས་ཅན། དགོས་པ་ཡོད་ཏེ། རྒྱུ་མཚན་ཡང་དག་མེད་
བཞིན་དུ་ཕ་རོལ་པོ་ལ་སྒྲོ་འདོགས་པ་དང་བསྐུར་བ་འདེབས་པ་སོགས་
བྱར་མི་རུང་ཞེས་ཤེས་པར་བྱ་བའི་ཆེད་ཡིན་པའི་ཕྱིར། གསུམ་པ་ནི།
དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན། དགག་པ་
ཡང་ཡིན་པའི་གཞི་མཐུན་སྲིད་པ་གང་ཞིག དེ་སྒྲུབ་ཀྱི་ཚུལ་གསུམ་
ཡིན་པ། དེ་སྒྲུབ་ཀྱི་མ་དམིགས་པའི་རྟགས་ཡང་དག་གི་མཚན་ཉིད།
དེ་ཡང་། མ་དམིགས་པའི་རྟགས་ཡང་དག་ཀུན་གྱི་དགག་གཞིའི་སྟེང་
དུ་དགག་བྱའི་ཆོས་དམིགས་བྱེད་ཀྱི་ཚད་མ་བཀག་པའི་སྒོ་ནས་དགག་
བྱ་འགོག་པ་ལ་ཁྱད་པར་མེད་དེ། འདིར། དགག་པ་ཉིད་ནི་ཐམས་ཅད་
དུ། །མ་དམིགས་པ་ལས་འགྲུབ་པ་ཡིན། །ཞེས་དང་། རྣམ་ངེས་ལས།
དགག་པ་གང་ཇི་རྙེད་པ་ཐམས་ཅད་ནི་མ་དམིགས་པ་ལས་ཡིན་ནོ།
།ཞེས་གསུངས་པའི་ཕྱིར། དེ་ལྟར་ཡིན་ན། དགག་བྱའི་ཆོས་དམིགས་
བྱེད་ཀྱི་ཚད་མ་བཀག་པ་རྟགས་སུ་བཀོད་ནས་དགག་བྱ་ (༥༡ན )
འགོག་པ་ཡིན་ནམ། དེ་བསྒྲུབ་བྱའི་ཆོས་སུ་བྱས་ནས་དགག་བྱ་འགོག་
པ་ ཡིན། དང་ པོ་ ལྟར་ན། མ་ དམིགས་ པའི་ རྟགས་ ཐམས་ ཅད་ རང་
204



བཞིན་མ་དམིགས་པའི་རྟགས་ཡང་དག་ཏུ་འགྱུར་ལ། གཉིས་པ་ལྟར་
ན། དེ་ཐམས་ཅད་དོན་གྲུབ་ཀྱི་རྟགས་ཡང་དག་ཏུ་འགྱུར་རོ་ཞེ་ན་དེ་
ཡང་མཐའ་གཅིག་ཏུ་མ་ངེས་ཏེ། དགག་གཞིའི་སྟེང་དུ་དགག་བྱའི་ཆོས་
དམིགས་བྱེད་ཀྱི་ཚད་མ་བཀག་པ་ཚད་མས་གྲུབ་པའི་ཕྱི་རྒོལ་ཁ་ཅིག་
གི་ངོར། དེ་འདྲ་བ་དེ་རྟགས་སུ་བཀོད་ནས་དགག་བྱ་འགོག་པ་ཡང་
ཡོད། ཚད་མས་མ་གྲུབ་པའི་ཕྱི་རྒོལ་ཁ་ཅིག་གི་ངོར་དེ་འདྲ་བ་དེ་བསྒྲུབ་
བྱའི་ཆོས་སུ་བྱས་ནས་དགག་བྱ་འགོག་པ་ཡང་ཡོད་པའི་ཕྱིར། དེ་ཡང་
དགག་བྱ་འགོག་པའི་ཚེ་དགག་གཞི་ཕྱི་རྒོལ་གྱི་མངོན་སུམ་ལ་སྣང་དུ་
རུང་བ་དང་། མི་རུང་བ་གཉིས་སུ་ངེས་ལ། མི་རུང་ན་གཞི་དེར་མངོན་
སུམ་གྱི་སྟོབས་ཀྱིས་དགག་པར་བྱེད་མི་ནུས་པས་རྟགས་ཡང་དག་ལ་
བརྟེན་ནས་འགོག་པར་བྱེད་པ་ཡིན་ནོ། །རུང་བ་ལ་ཡང་དགག་བྱའི་
ཆོས་སུ་བཏགས་པའི་དོན་ཕྱི་རྒོལ་གྱི་མངོན་སུམ་ལ་སྣང་དུ་རུང་བ་
དང༌། མི་རུང་བ་ གཉིས་ སུ་ངེས་པ་ལས། མི་རུང་ན། མི་སྣང་བ་མ་
དམིགས་པའི་རྟགས་ཡང་དག་འགོད་པར་བྱེད་པ་ཡིན་ལ། དགག་བྱའི་
ཆོས་སུ་བཏགས་པའི་དོན་ཡོད་ན། ཕྱི་རྒོལ་གྱི་མངོན་སུམ་ལ་སྣང་དུ་
རུང་བའི་ཚེ་སྣང་རུང་མ་དམིགས་པའི་རྟགས་ཡང་དག་འགོད་པར་བྱེད་
ཅིང་། དེ་ལྟར་རུང་བ་དེ་ལ་ཡང་དགག་གཞིའི་སྟེང་དུ་དེ་ལྟར་རུང་བ་
དང༌། མི་ རུང་ བ་ གཉིས་ སུ་ ངེས་ ལ། དང༌ པོའི་ ཚེ་ རང་ བཞིན་ མ་
དམིགས་པའི་རྟགས་ཡང་དག་འགོད་པར་བྱེད། ཕྱི་མ་ལ་དགག་གཞིའི་
205



སྟེང་དུ་དགག་བྱའི་ཆོས་སུ་བཏགས་པའི་དོན་གྱི་འབྲེལ་ཟླ་ཡོད་ན། དེ་
ལ་སྣང་དུ་རུང་བ་དང་དེའི་སྟེང་དུ་དེའི་འགལ་ཟླ་ཡོད་ན། དེ་ལ་སྣང་དུ་
རུང་བ་གཉིས་ལས། དང་པོའི་ཚེ་འབྲེལ་ཟླ་མ་དམིགས་པའི་རྟགས་
ཡང་དག་འགོད་ཅིང་། དེ་ལྟར་རུང་བ་དེ་ལ་ཡང་། དེའི་སྟེང་དུ་དེའི་རྒྱུ་
ཡོད་ན། དེ་ལ་སྣང་དུ་རུང་བ་དང་། དེའི་སྟེང་དུ་དེ་དང་བདག་གཅིག་
པའི་ཁྱབ་བྱེད་ཡོད་ན་དེ་ལ་སྣང་དུ་རུང་བ་དང་དེའི་སྟེང་དུ་དེའི་དངོས་
འབྲས་ཡོད་ན་དེ་ལ་སྣང་དུ་རུང་བ། གསུམ་དུ་ཡོད་པ་ལས། དང་པོའི་
ཚེ་རྒྱུ་མ་དམིགས་པ་དང་། གཉིས་པའི་ཚེ་ཁྱབ་བྱེད་མ་དམིགས་པ་དང༌།
གསུམ་པའི་ཚེ་དངོས་འབྲས་མ་དམིགས་པའི་རྟགས་ཡང་དག་འགོད་
དོ། །ཕྱི་མ་དེའི་ཚེ་འགལ་ཟླ་དམིགས་པའི་རྟགས་ཡང་དག་འགོད་ཅིང་།
དེ་ལྟར་རུང་བ་དེ་ལ་ཡང་། དགག་གཞིའི་སྟེང་དུ་དགག་བྱའི་ཆོས་སུ་
བཏགས་པའི་ ( ༥༡བ ) དོན་གྱི་འགལ་ཟླའི་ངོ་བོ་ཡོད་ན། དེ་ལ་སྣང་
དུ་རུང་བ་དང༌། དེའི་སྟེང་དུ་དེའི་འབྲས་བུ་ཡོད་ན། དེ་ལ་སྣང་དུ་རུང་
བ་དང་། དེའི་སྟེང་དུ་དེའི་ཁྱབ་བྱ་ཡོད་ན། དེ་ལ་སྣང་དུ་རུང་བ་གསུམ་
ཡོད་པ་ལས། དང་པོའི་ཚེ་འགལ་བའི་རང་བཞིན་དམིགས་པ་དང༌།
གཉིས་པའི་ཚེ་འགལ་བའི་འབྲས་བུ་དམིགས་པ་དང་། གསུམ་པའི་ཚེ་
འགལ་བའི་ཁྱབ་བྱེད་དམིགས་པའི་རྟགས་ཡང་དག་འགོད་པར་བྱེད་པ་
ཡིན་ ཅིང་། དེས་ གཞན་ ལ་ ཡང་ ཤེས་ པར་ བྱའོ། །བཞི་ པ་ ནི། མ་
དམིགས་པའི་རྟགས་ཡང་དག་ལ་དབྱེ་ན། མི་སྣང་བ་མ་དམིགས་པའི་
206



རྟགས་ ཡང་ དག་ དང༌། སྣང་རུང་མ་དམིགས་ པའི་ རྟགས་ ཡང་ དག་
གཉིས་སུ་ཡོད་པའི་ཕྱི་མ་འོག་ཏུ་འཆད་དོ། །དང་པོ་ལ། མཚན་ཉིད་
དང་དབྱེ་བ་གཉིས། དང་པོ་ནི། དེ་སྒྲུབ་ཀྱི་དགག་བྱའི་ཆོས་སུ་བཏགས་
པའི་དོན་ཡང་ཡིན། རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་ལ་བསྐལ་དོན་དུ་སོང་བ་ཡང་ཡིན་པའི་གཞི་མཐུན་སྲིད་པ་
གང་ཞིག །རང་ཉིད་རང་ཉིད་ཀྱིས་རྟགས་ཀྱི་དེ་སྒྲུབ་ཀྱི་མི་སྣང་བ་
མ་དམིགས་པའི་ཚུལ་གསུམ་ཡིན་པ། རང་ཉིད་རང་ཉིད་ཀྱིས་རྟགས་
ཀྱི་དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་ཡིན་པའི་
མཚན་ཉིད། གཉིས་པ་ནི། མི་སྣང་བ་མ་དམིགས་པའི་རྟགས་ཡང་དག་
ལ་དབྱེ་ན། ཁོ་རང་ཡིན་པར་གྱུར་པའི་རྒྱུ་ཁྱབ་བྱེད་རང་བཞིན་དངོས་
འབྲས་མ་དམིགས་པའི་རྟགས་ཡང་དག་དང་བཞིར་ཡོད། དང་པོ་ནི།
མདུན་གྱི་གཞི་འདིར་ཆོས་ཅན། ཤ་ཟ་ཡོད་ངེས་ཀྱི་བཅད་ཤེས་དོན་
མཐུན་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་མེད་ཏེ། ཤ་ཟ་
འཇལ་བའི་ཚད་མ་དེའི་རྒྱུད་ལ་མེད་པའི་ཕྱིར། ཞེས་བཀོད་པའི་ཚེ་ན་
དེ་ལྟ་བུ། གཉིས་པ་ནི། དེ་ཆོས་ཅན། སྒྲུབ་ཆོས་ སྔར་བཞིན་ཡིན་ཏེ།
ཤ་ཟ་ཡོད་ངེས་ཀྱི་བློ་ དོན་མཐུན་དེའི་རྒྱུད་ལ་མེད་པའི་ཕྱིར། ཞེས་
བཀོད་པའི་ཚེ་ན་དེ་ལྟ་བུ། གསུམ་པ་ནི། དེ་ཆོས་ཅན། སྒྲུབ་ཆོས་སྔར་
བཞིན་ཡིན་ཏེ། དེ་འདྲའི་བཅད་ཤེས་དོན་མཐུན་དེའི་རྒྱུད་ལ་ཚད་མས་
མ་དམིགས་པའི་ཕྱིར། ཞེས་བཀོད་པའི་ཚེ་ན་དེ་ལྟ་བུ། བཞི་པ་ནི། དེ་
207



ཆོས་ཅན། ཤ་ཟ་འཇལ་བའི་ཚད་མ་ཤ་ཟ་བསྐལ་དོན་དུ་སོང་བའི་གང་
ཟག་གི་རྒྱུད་ལ་མེད་ཏེ། དེ་འཇལ་བའི་བཅད་ཤེས་དེའི་རྒྱུད་ལ་མེད་
པའི་ཕྱིར། ཞེས་བཀོད་པའི་ཚེ་ན་དེ་ལྟ་བུའོ། །དེས་ན། ཤ་ཟ་དེ་སྦྱོར་བ་
དེ་དག་གི་དགག་བྱའི་ཆོས་མ་ཡིན་ཀྱང་། དེ་དག་གི་དགག་བྱའི་ཆོས་
སུ་བཏགས་ པའི་ དོན་ ཡིན་ནོ། །ལྔ་པ་ནི། མཚན་ གཞི་ དང་ པོ་ ལྟར་
བཀོད་པའི་ཚེ་ན་དེའི་རྟགས་ཀྱི་དེ་སྒྲུབ་ཀྱི་ཕྱོགས་ཆོས་མངོན་སུམ་གྱི་
སྟོབས་ཀྱིས་གྲུབ་པ་ཡང་ཡོད་ཅིང་། ཁྱབ་འགྲེལ་ཚད་མ་རྣམ་པ་གསུམ་
གྱི་བྱེད་པ་ལ་བརྟེན་ནས་ངེས་པར་བྱེད་དགོས་པ་ཡིན་ནོ།
༈ གསུམ་ པ་ རྩོད་པ་སྤོང་བ་ལ། ཁ་ཅིག་ན་རེ། རྟག་པ་
བསྐལ་དོན་དུ་སོང་ཞིང་བྱས་པ་སྒྲ་རྟག་པ་མ་ཡིན་པར་སྒྲུབ་པ་ལ་
ཕྱོགས་ཆོས་ཅན་དུ་སོང་བའི་གང་ཟག་མེད་ (༥༢ན ) པར་ཐལ། དེ་
ལྟར་སོང་ཞིང་། དེ་དེ་སྒྲུབ་ལ་རྟགས་ཡང་དག་ཏུ་སོང་བའི་གང་ཟག་
མེད་པའི་ཕྱིར་ཏེ། དེ་དེ་སྒྲུབ་ལ་རྟགས་ཡང་དག་ཏུ་སོང་བའི་གང་ཟག་
ཡིན་ན། རྟག་པ་ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཏེ།
དེ་ཡིན་ན། རྟག་པ་དང་རྟག་པ་མ་ཡིན་པ་དངོས་འགལ་དུ་ཚད་མས་
ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་ཡིན་ན། བྱས་རྟགས་
ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་ངེས་པའི་གང་ཟག་ཡིན་དགོས་པའི་
ཕྱིར། རྩ་བར་འདོད་མི་ནུས་ཏེ། རྟག་དངོས་བསྐལ་དོན་དུ་སོང་ཞིང་
བྱས་པ་སྒྲ་རྟག་དངོས་མ་ཡིན་པར་སྒྲུབ་པ་ལ་ཕྱོགས་ཆོས་ཅན་དུ་སོང་
208



བའི་གང་ཟག་ཡོད་པའི་ཕྱིར་ཏེ། རྟག་དངོས་ཚད་མས་མ་དམིགས་པར་
ཚད་མས་མ་ངེས་ཞིང་དེ་ལྟར་སོང་བའི་གང་ཟག་ཡོད་པའི་ཕྱིར། ཟེར་
བ་ལ་ཁ་ཅིག་ན་རེ། རྟག་པ་བསྐལ་དོན་དུ་སོང་ཞིང་བྱས་པ་སྒྲ་རྟག་པ་
མ་ཡིན་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་མེད་པར་
ཐལ། དེ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ཡིན་ན།
རྟག་པ་ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་ཡིན་
ན། རྟག་པ་མ་ཡིན་པ་ཚད་མས་ངེས་པའི་གང་ཟག་ཡིན་དགོས་པའི་
ཕྱིར་ཏེ། དེ་ཡིན་ན། སྒྲའི་སྟེང་དུ་རྟག་པ་མ་ཡིན་པ་ལ་ཚད་མས་ཤེས་
འདོད་དང་ལྡན་པའི་གང་ཟག་ཡིན་དགོས་པའི་ཕྱིར་ཟེར་རོ། །ཁ་ཅིག་
ན་རེ། ཤ་ཟ་འཇལ་བྱེད་ཀྱི་ཚད་མ་ཤ་ཟ་བསྐལ་དོན་དུ་སོང་བའི་གང་
ཟག་གི་རྒྱུད་ལ་མེད་པ་ཆོས་ཅན། ཁྱོད་མདུན་གྱི་གཞི་འདིར་ཤ་ཟ་ཡོད་
ངེས་ཀྱི་བཅད་ཤེས་དོན་མཐུན་ཤ་ཟ་བསྐལ་དོན་དུ་སོང་བའི་གང་གི་
རྒྱུད་ལ་མེད་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་ལ་
དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་བསྐལ་དོན་དུ་སོང་
བར་ཐལ། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་ཡིན་
པའི་ཕྱིར། འདོད་ན། དེ་ལ་ཤ་ཟ་བསྐལ་དོན་དུ་སོང་བར་ཐལ། འདོད་
པའི་ཕྱིར། འདོད་ན། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་
བའི་གང་ཟག་ལ་ཤ་ཟ་བསྐལ་དོན་དུ་སོང་བར་ཐལ། འདོད་པའི་ཕྱིར།
ཟེར་ན་མ་ཁྱབ་བོ། །གཞན་ཡང་། དེ་ཆོས་ཅན། ཁྱོད་དེ་སྒྲུབ་ལ་ཕྱོགས་
209



ཆོས་ཅན་དུ་སོང་བའི་གང་ཟག་ལ་དེ་སྒྲུབ་ཀྱི་དགག་བྱའི་ཆོས་བསྐལ་
དོན་དུ་སོང་བར་ཐལ། དེ་ལ་དེ་སྒྲུབ་ཀྱི་དགག་བྱའི་ཆོས་སུ་བཏགས་
པའི་དོན་བསྐལ་དོན་དུ་སོང་བའི་ཕྱིར། འདོད་ན། དེ་ ལ་ཤ་ཟ་ཡོད་
ངེས་ཀྱི་བཅད་ཤེས་དོན་མདུན་ཤ་ཟ་བསྐལ་དོན་དུ་སོང་བའི་གང་ཟག་
གི་ རྒྱུད་ ལ་ ཡོད་ པ་བསྐལ་དོན་དུ་སོང་བར་ ཐལ། འདོད་པའི་ ཕྱིར།
འདོད་མི་ནུས་ཏེ། དེས་དེ་འདྲའི་བཅད་ཤེས་དོན་མཐུན་དེ་འདྲའི་གང་
ཟག་གི་རྒྱུད་ལ་མེད་པ་ཚད་མས་ངེས་པའི་ཕྱིར་ཏེ། དེས་དེ་སྒྲུབ་ཀྱི་
བསྒྲུབ་བྱའི་ཆོས་ཚད་མས་ངེས་པའི་ཕྱིར། གཞན་ཡང། ཤ་ཟ་འཇལ་
བྱེད་ཀྱི་ཚད་མ་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་མེད་
པའི་རྟགས་ཀྱིས་དེ་སྒྲུབ་ཀྱི་རྟགས་འགོད་པ་སྐབས་སུ་བབས་པའི་ (
༥༢བ ) གང་ཟག་ཆོས་ཅན། མདུན་གྱི་གཞི་འདིར་ཤ་ཟ་འཇལ་བའི་
ཚད་མ་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་མེད་པར་ཚད་
མས་ངེས་པའི་གང་ཟག་ཡིན་པར་ཐལ། །དེའི་རྟགས་ཀྱིས་དེ་སྒྲུབ་ཀྱི་
ཕྱོགས་ཆོས་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་
དེའི་ཕྱིར། འདོད་ན། དེ་ཆོས་ཅན། མདུན་གྱི་གཞི་འདིར་ཤ་ཟ་བསྐལ་
དོན་དུ་སོང་བའི་གང་ཟག ཁོ་ཁོ་རང་དུ་ཚད་མས་ངེས་པའི་གང་
ཟག་ཡིན་པར་ ཐལ། འདོད་པའི་ ཕྱིར། འདོད་ན། དེ་འདྲའི་གང་ཟག་
གི་རྒྱུད་ལ་མདུན་གྱི་གཞི་འདིར་ཤ་ཟ་ཡོད་ངེས་ཀྱི་བཅད་ཤེས་དོན་
མཐུན་མེད་པར་ཚད་མས་ངེས་པའི་གང་ཟག་ཡིན་པར་ཐལ། འདོད་
210



པའི་ ཕྱིར། འདོད་ན། དེ་འདྲའི་བཅད་ཤེས་དོན་མཐུན་དེ་འདྲའི་གང་
ཟག་གི་རྒྱུད་ལ་མེད་པར་ཚད་མས་ངེས་པའི་གང་ཟག་ཡིན་པར་ཐལ་
ལོ། །འདོད་ན། དེ་འདྲའི་བཅད་ཤེས་དོན་མཐུན་ཤ་ཟ་བསྐལ་དོན་དུ་
སོང་བའི་གང་ཟག་གི་རྒྱུད་ལ། མེད་པར་ཚད་མས་ངེས་པའི་གང་ཟག་
ཡིན་ པར་ ཐལ། འདོད་ པའི་ ཕྱིར། འདོད་མི་ནུས་ཏེ། ཆོས་ཅན་དེའི་
ཕྱིར། ཟེར་རོ། །ཁ་ཅིག་ན་རེ། རྟག་དངོས་བསྐལ་དོན་དུ་སོང་ཞིང་།།
བྱས་པ་སྒྲ་རྟག་དངོས་མ་ཡིན་པར་སྒྲུབ་པའི་རྟགས་ཡང་དག་ཏུ་སོང་
བའི་གང་ཟག་གི་ངོ་བོར་བྱས་པ་ཆོས་ཅན། སྒྲ་རྟག་དངོས་མ་ཡིན་པར་
སྒྲུབ་པའི་དགག་བྱའི་ཆོས་སུ་བཏགས་པའི་དོན་ཡང་ཡིན། ཁྱོད་དེ་སྒྲུབ་
ལ་ཕྱོགས་ཆོས་ཅན་དུ་སོང་བའི་གང་ཟག་ལ་བསྐལ་དོན་དུ་སོང་བ་ཡང་
ཡིན་པའི་གཞི་མཐུན་སྲིད་པར་ཐལ། དེ་སྒྲུབ་ཀྱི་མི་སྣང་བ་མ་དམིགས་
པའི་རྟགས་ཡང་དག་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ།
དེ་སྒྲུབ་ཀྱི་མ་དམིགས་པའི་རྟགས་ཡང་དག་གང་ཞིག ཁྱོད་དེ་སྒྲུབ་
ལ་ཕྱོགས་ཆོས་ཅན་དུ་སོང་བའི་གང་ཟག་ལ་དེ་སྒྲུབ་ཀྱི་དགག་བྱའི་
ཆོས་སུ་བཏགས་པའི་དོན་བསྐལ་དོན་དུ་སོང་བའི་ཕྱིར། །ཟེར་ན་མ་
ཁྱབ། རྟགས་གཉིས་པ་དེར་ཐལ། དེ་ལ་རྟག་དངོས་བསྐལ་དོན་དུ་སོང་
བའི་ཕྱིར། རྩ་བར་འདོད་ན། དེ་སྒྲུབ་ཀྱི་དགག་བྱའི་ཆོས་སུ་བཏགས་
པའི་དོན་ཡོད་པར་ཐལ། འདོད་པའི་ཕྱིར། འདོད་ན། རྟག་དངོས་ཡོད་
པར་ཐལ་ལོ། །ཟེར། ཁ་ཅིག་ན་རེ། སངས་རྒྱས་འཕགས་པ་དང་ཤ་ཟ་
211



བསྐལ་དོན་དུ་སོང་བའི་གང་ཟག་གཉིས་ཀ་ཆོས་ཅན། ཤ་ཟ་བསྐལ་
དོན་དུ་སོང་བའི་གང་ཟག་ཡིན་པར་ཐལ། ཤ་ཟ་ཡོད། ཤ་ཟ་ཚད་མས་
མ་ངེས་པའི་གང་ཟག་ཡིན་པའི་ཕྱིར། ཁྱབ་པ་ཁས། རྟགས་གཉིས་པ་
དེར་ཐལ། གང་ཟག་གང་ཞིག དེ་ཚད་མས་ངེས་པའི་གང་ཟག་མ་
ཡིན་པའི་ ཕྱིར། ཟེར་ན་མ་ཁྱབ། རྟགས་གཉིས་པ་མ་གྲུབ་ན། ཤ་ཟ་
བསྐལ་དོན་དུ་སོང་བའི་གང་ཟག་དེ་ཡང་དེར་ཐལ། མ་གྲུབ་པའི་ཕྱིར།
རྩ་བར་འདོད་ན། སངས་རྒྱས་འཕགས་པ་དེ་ ཡང་དེར་ཐལ། འདོད་
པའི་ཕྱིར། ཟེར་ན། སངས་རྒྱས་འཕགས་པ་དང་ཤ་ཟ་ཚད་མས་མ་ངེས་
པའི་ གང་ ཟག་ གཉིས་ ཀ་ཆོས་ཅན། མ་ཁྱབ་མཚམས་ ལ་ དེར་ཐལ།
དེའི་ཕྱིར། རྟགས་གཉིས་པ་མ་གྲུབ་ན། ཤ་ཟ་ཚད་མས་མ་ངེས་པའི་
གང་ ཟག་ དེ་ ཡང་ དེར་ ཐལ། མ་ གྲུབ་ པའི་ ཕྱིར། རྩ་ བར་ འདོད་ན།
སངས་རྒྱས་འཕགས་( ༥༣ན )པ་དེ་ཡང་དེར་ཐལ། འདོད་པའི་ཕྱིར།།
གཞན་ཡང་། ཤ་ཟ་མི་རྟག་པར་རྟོགས་པའི་རྗེས་དཔག་ཆོས་ཅན། ཤ་
ཟ་མ་ རྟོགས་ པའི་ ཚད་མ་ ཡིན་པར་ཐལ། ཚད་མ་ གང་ཞིག དེ་
རྟོགས་པའི་ཚད་མ་མ་ཡིན་པའི་ཕྱིར། ཁྱབ་པ་ཁས། རྟགས་གཉིས་པ་
མ་གྲུབ་ན། དེ་མ་ཡིན་པར་ཐལ། དེ་རྟོགས་པའི་བཅད་ཤེས་ཡིན་པའི་
ཕྱིར། རྟགས་སོང་། དེ་དེར་ཐལ། སྒྲ་མི་རྟག་རྟོགས་པའི་རྗེས་དཔག་སྒྲ་
རྟོགས་པའི་བཅད་ཤེས་སུ་ཁྱེད་རང་གིས་ ཁས་ བླངས་པའི་ཕྱིར། རྩ་
བར་འདོད་མི་ནུས་ཏེ། དེས་ཤ་ཟ་རྟོགས་པའི་ཕྱིར། མ་གྲུབ་ན་སོང་།



དེར་ཐལ། དེ་དེ་རྟོགས་པའི་བཅད་ཤེས་ཡིན་པའི་ཕྱིར། རྟགས་ཁས།
གཞན་ཡང་། གནོད་བརྗོད་སྔར་ལྟར་བརྗོད་པ་དང་། ཁོ་རང་གི་ལུགས་
ལ། སྤྱིར་ཤ་ཟ་ཡོད། རང་ཡིན་པའམ་རང་གི་ནང་ཚན་དུ་གྱུར་པའི་ཤ་
ཟ་ཚད་མས་ངེས་པའི་གང་ཟག་མེད་པ་གང་ཞིག ཤ་ཟ་ཚད་མས་
ངེས་པའི་གང་ཟག་ཡིན་ན། ཤ་ཟ་བསྐལ་དོན་དུ་སོང་བའི་གང་ཟག་
ཡིན་པས་ཁྱབ་ཟེར་བ་ནང་འགལ་སྟེ། འོ་ན་སངས་རྒྱས་འཕགས་པ་
དང་ཤ་ཟ་བསྐལ་དོན་དུ་སོང་བའི་གང་ཟག་གཉིས་ཀ་ཤ་ཟ་བསྐལ་དོན་
དུ་སོང་བའི་གང་ཟག་ཡིན་པར་ཐལ། དེ་གཉིས་ཀ་དང་གཅིག་ཏུ་གྱུར་
པའི་གང་ཟག་དེ་དེ་ཡིན་པའི་ཕྱིར། མ་གྲུབ་ན་སོང་། དེ་གཉིས་ཀ་ཤ་ཟ་
ཚད་མས་ངེས་པའི་གང་ཟག་ཡིན་པར་ཐལ། དེ་གཉིས་ཀ་དང་གཅིག་
ཏུ་གྱུར་པའི་གང་ཟག་དེ་དེ་ཡིན་པའི་ཕྱིར། མ་གྲུབ་ན་སོང་། དེ་གཉིས་
ཀ་དང་གཅིག་ཏུ་གྱུར་པའི་གང་ཟག་ཡིན་པའམ། དེའི་ནང་ཚན་དུ་གྱུར་
པའི་ཤ་ཟ་ཚད་མས་ངེས་པའི་གང་ཟག་མེད་པར་ཐལ། ཤ་ཟ་ཚད་མས་
ངེས་པའི་གང་ཟག་ཡིན་ན། དེ་འདྲའི་གང་ཟག་གི་ནང་ཚན་མ་ཡིན་
དགོས་པའི་ཕྱིར། འདོད་ན་སོང་། དེ་འདྲའི་གང་ཟག་ཆོས་ཅན། ཁྱོད་
རང་གི་ཁྱབ་པ་ལ། དེར་ཐལ། དེའི་ཕྱིར། རྟགས་གསུམ་པ་མ་གྲུབ་ན་
སོང་། དེར་ཐལ། གང་ཟག་གང་ཞིག །ཤ་ཟ་ཚད་མས་ངེས་པའི་
གང་ཟག་ཡིན་པའི་ཕྱིར། འཁོར་གསུམ།
213



སྣང་རུང་མ་དམིགས་པའི་རྟགས་ཡང་དག་བཤད་
༈ གཏན་ཚིག་བྱེ་བྲག་ལ་ལྟོས་ནས་ཞེས་སོགས་ཀྱི་སྐབས་
སུ། དགག་བཞག་སྤང་གསུམ། དང་པོ་ལ་ཁ་ཅིག་ན་རེ། དེ་སྒྲུབ་ཀྱི་མ་
དམིགས་པའི་ཚུལ་ གསུམ་གང་ཞིག་ཁྱོད་ཀྱི་རྟགས་ལས་དེ་སྒྲུབ་ཀྱི་
ཤེས་འདོད་ཆོས་ཅན་གྱི་སྟེང་དུ་དེ་སྒྲུབ་ཀྱི་དགག་བྱའི་ཆོས་སུ་བཏགས་
པའི་ དོན་ མེད་ ངེས་ སུ་ སྒྲུབ་ནུས་པ། ཁྱོད་ དེ་ སྒྲུབ་ ཀྱི་ སྣང་ རུང་ མ་
དམིགས་པའི་རྟགས་ཡང་དག་ཡིན་པའི་མཚན་ཉིད་ཟེར་ན། མདུན་གྱི་
གཞི་འདིར་ཆོས་ཅན། རྟག་དངོས་བསྐལ་དོན་དུ་སོང་བའི་གང་ཟག་གི་
རྒྱུད་ལ་རྟག་དངོས་ཡོད་ངེས་ཀྱི་བཅད་ཤེས་དོན་མཐུན་མེད་དེ། རྟག་
དངོས་བསྐལ་དོན་དུ་སོང་བའི་གང་ཟག་གིས་རྟག་དངོས་ཚད་མས་མ་
དམིགས་པའི་ཕྱིར། ཞེས་བཀོད་པའི་ཚེ་ན། དེ་དེ་སྒྲུབ་ཀྱི་སྣང་རུང་མ་
དམིགས་པའི་རྟགས་ཡང་དག་ཡིན་པར་ཐལ། རྟག་དངོས་བསྐལ་དོན་
དུ་སོང་བའི་གང་ཟག་གིས་རྟག་དངོས་ཚད་མས་མ་དམིགས་པ་དེ་དེ་
ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། མཚན་ཉིད་དེའི་
ཕྱིར། རྟགས་ དང་ པོ་སླ། གཉིས་ པ་ དེར་ ཐལ། ཁྱོད་ ཀྱི་རྟགས་ལས་
མདུན་གྱི་གཞི་འདིར་རྟག་དངོས་མེད་ངེས་སུ་སྒྲུབ་ནུས་པའི་ཕྱིར་ཏེ།
ཁྱོད་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། རྩ་བར་འདོད་ན་སོང་
(༥༣བ ) ། དེའི་ཚེ་ན་དེ་ཆོས་ཅན། དེ་སྒྲུབ་ཀྱི་མཚན་ཉིད་ཀྱི་ཟུར་
214



ཕྱི་མ་དེར་ཐལ། འདོད་པའི་ཕྱིར། རྟགས་ཁྱབ་དངོས། འདོད་ན། ཁྱོད་
ཀྱི་རྟགས་ལས་མདུན་གྱི་གཞི་འདིར་རྟག་དངོས་མེད་ངེས་སུ་སྒྲུབ་ནུས་
པར་ཐལ། འདོད་པའི་ཕྱིར། འདོད་མི་ནུས་ཏེ། ཁྱོད་དེ་སྒྲུབ་ཀྱི་རྟགས་
སུ་མ་བཀོད་པའི་ཕྱིར། ཁ་ཅིག དེ་གང་ཞིག ཁྱོད་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་ལ་དེ་སྒྲུབ་ཀྱི་ཤེས་འདོད་ཆོས་
ཅན་གྱི་སྟེང་དུ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་བསྐལ་
དོན་དུ་མ་སོང་བ་ཁྱོད་དེ་ཡིན་པའི་མཚན་ཉིད་ཟེར་ན། བྱས་པ་ཆོས་
ཅན། སྒྲ་རྟག་པ་མ་ཡིན་པར་སྒྲུབ་པའི་མཚན་ཉིད་ཀྱི་ཟུར་ཕྱི་མ་དེར་
ཐལ། དེ་སྒྲུབ་ཀྱི་མཚོན་བྱ་དེའི་ཕྱིར། དེ་སྒྲུབ་ཀྱི་རྟགས་ཡང་དག་ཡིན་
པའི་ཕྱིར། རྩ་བར་འདོད་ན། སྔར་བཀག་ཟིན། ཁ་ཅིག་ན་རེ། དེ་གང་
ཞིག་ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ལ་དེ་སྒྲུབ་
ཀྱི་དགག་བྱའི་ཆོས་སུ་བཏགས་པའི་དོན་བསྐལ་དོན་དུ་མ་སོང་བ་ཁྱོད་
དེ་ཡིན་པའི་མཚན་ཉིད་ཟེར་ན། རྟག་དངོས་བསྐལ་དོན་དུ་སོང་ཞིང་
བྱས་པ་སྒྲ་རྟག་དངོས་མ་ཡིན་པར་སྒྲུབ་པའི་རྟགས་ཡང་དག་དུ་སོང་
བའི་གང་ཟག་གི་ངོར་བྱས་པ་ཆོས་ཅན། སྒྲ་རྟག་དངོས་མ་ཡིན་པར་
སྒྲུབ་པའི་མཚན་ཉིད་ཀྱི་ཟུར་ཕྱི་མ་དེར་ཐལ། དེ་སྒྲུབ་ཀྱི་མཚོན་བྱ་དེའི་
ཕྱིར་ཏེ། དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། འདོད་མི་ནུས་སྟེ།
ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ལ་རྟག་དངོས་
བསྐལ་དོན་དུ་སོང་བའི་ཕྱིར་རོ།།
215



༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང་།
མཐའ་དཔྱད་པ་གཉིས། དང་པོ་ནི། བུམ་པ་ཚད་མ་དམིགས་པ་ཆོས་
ཅན། བུམ་པ་ཚད་མས་མ་དམིགས་པའི་ས་ཕྱོགས་སུ། བུ་མ་པ་མེད་
པར་སྒྲུབ་པའི་སྣང་རུང་མ་དམིགས་པའི་རྟགས་ཡང་དག་ཡིན་ཏེ། དེ་
སྒྲུབ་ཀྱི་སྣང་རུང་མ་དམིགས་པའི་ཚུལ་གསུམ་ཡིན་པའི་ཕྱིར། གཉིས་
པ་ལ། མཚན་ཉིད་དང་། དབྱེ་བ་གཉིས། དང་པོ་ནི། དེ་སྒྲུབ་ཀྱི་དགག་
བྱའི་ཆོས་སུ་བཏགས་པའི་དོན་ཡང་ཡིན་རང་ཉིད་དེ་སྒྲུབ་ལ་ཕྱོགས་
ཆོས་ཅན་དུ་སོང་བའི་གང་ཟག་ལ་བསྐལ་དོན་དུ་སོང་བ་ཡང་ཡིན་པའི་
གཞི་མཐུན་མི་སྲིད་པ་གང་ཞིག་དེ་སྒྲུབ་ཀྱི་མ་དམིགས་པའི་ཚུལ་གསུམ་
ཡིན་པ། རང་ཉིད་དེ་སྒྲུབ་ཀྱི་སྣང་རུང་མ་དམིགས་པའི་རྟགས་ཡང་དག་
ཡིན་པའི་མཚན་ཉིད། གཉིས་པ་ནི་དེ་ལ་དབྱེ་ན། ཁོ་རང་ཡིན་པར་
འགྱུར་ པའི་རྒྱུ་ཁྱབ་བྱེད་ རང་བཞིན་དངོས་འབྲས་མ་དམིགས་པའི་
རྟགས་ཡང་དག་དང་བཞིར་ཡོད་ཅིང་དེ་དག་འོག་ཏུ་འཆད་དོ།། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། ཁྱོད་ཆོས་
ཅན། དེ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡང་ཡིན་
རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ལ་བསྐལ་
དོན་དུ་མ་སོང་བ་ཡང་ཡིན་པའི་གཞི་མཐུན་སྲིད་པར་ཐལ། དེ་སྒྲུབ་ཀྱི་
སྣང་རུང་མ་དམིགས་པའི་རྟགས་ཡང་དག་ཡིན་པའི་ཕྱིར། ཞེས་པའི་
ཐལ་འགྱུར་ལ་ཁྱབ་པ་ཡོད་པར་ཐལ། དེ་ཡང་ ཡིན། དེ་འདྲའི་གང་
216



ཟག་ལ་བསྐལ་དོན་དུ་སོང་བ་ཡང་ཡིན་པའི་གཞི་མཐུན་ཡོད་པར་ཐལ།
དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་ཡིན་པའི་ཕྱིར་
ཞེས་པའི་ཐལ་འགྱུར་ལ་ཁྱབ་པ་ཡོད་པའི་ཕྱིར་ཟེར་ན་མ་ཁྱབ་བོ། །ཁ་
ཅིག་ན་རེ། རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་
ལ ( ༥༤ན )་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་བསྐལ་
དོན་དུ་མ་སོང་བར་ཐལ། དེ་སྒྲུབ་ཀྱི་སྣང་རུང་མ་དམིགས་པའི་རྟགས་
ཡང་དག་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ།
དེ་འདྲའི་གང་ཟག་ལ་དེ་བསྐལ་དོན་དུ་སོང་བར་ཐལ། དེ་སྒྲུབ་ཀྱི་མི་
སྣང་བ་མ་དམིགས་པའི་རྟགས་ཡང་དག་ཡིན་པའི་ཕྱིར་ཞེས་པའི་ཐལ་
འགྱུར་ལ་ཁྱབ་པ་ཡོད་པའི་ཕྱིར་ཟེར་ན་མ་ཁྱབ་བོ།།
རྒྱུ་ཚོགས་པ་ལས་འབྲས་སྐྱེ་བར་ཞེས་སོགས་ཀྱི་དོན་
བཤད་པ།
༈ རྒྱུ་ཚོགས་པ་ལས་འབྲས་སྐྱེ་བར་ཞེས་སོགས་ཀྱི་སྐབས་
སུ། དགག་བཞག་སྤང་གསུམ་ལས། དང་པོ་ལ་ ཁ་ཅིག་ན་རེ། ནས་
སྨྱུག་གི་རྒྱུ་ཚོགས་གྲངས་ཚང་དེ། ནས་ས་ཆུ་ལུད་དྲོད་གཤེར་ཚོགས་པ་
ཚང་བའི་ཞིང་རང་འབྲས་ནས་སྨྱུག་སྐྱེ་རུང་དུ་སྒྲུབ་པའི་རང་བཞིན་གྱི་
རྟགས་ཡང་དག་ཡིན་ཟེར་ན། དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་
དག་འགོད་པ་སྐབས་སུ་བབས་པའི་གང་ཟག་དེ་ཁོ་ཁོ་རང་དུ་ཐལ།
དམ་ བཅའ་ དེའི་ ཕྱིར། འདོད་ན། དེ་འདྲའི་ གང་ ཟག་ ཆོས་ ཅན། དེ་
217



འདྲའི་ཞིང་ནས་སྨྱུག་གི་རྒྱུར་ཚད་མས་ངེས་པའི་གང་ཟག་ཡིན་པར་
ཐལ། དེ་དེའི་རྒྱུ་ཚོགས་གྲངས་ཚང་དུ་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་ན། དེ་དེའི་སྐྱེ་བྱེད་དུ་
ཚད་མས་ངེས་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་
ན། དེ་དེ་སྐྱེ་རུང་དུ་ཚད་མས་ངེས་པའི་གང་ཟག་ཡིན་པར་ཐལ། འདོད་
པའི་ཕྱིར། འདོད་ན། དེ་དེ་འབྱུང་རུང་དུ་ཚད་མས་ངེས་པའི་གང་ཟག་
ཡིན་པར་ཐལ། འདོད་པའི་ཕྱིར། འདོད་ན། དེ་ རང་འབྲས་དེ་འབྱུང་
རུང་དུ་ཚད་མས་ངེས་པའི་གང་ཟག་ཡིན་པར་ཐལ། འདོད་པའི་ཕྱིར།
འདོད་མི་ནུས་སྟེ། ཆོས་ཅན་དེའི་ཕྱིར། ཁ་ཅིག་ན་རེ། ནས་ས་ཆུ་ལུད་
དྲོད་གཤེར་ཚོགས་པ་ཚང་བའི་ཞིང་ཡིན་ན་རང་འབྲས་ནས་སྨྱུག་སྐྱེ་
ངེས་ཡིན་པས་ཁྱབ་པ་མ་ངེས་པ་ཡིན་ནོ་ཟེར་ན། དེ་འདྲའི་ཁྱབ་པ་ཡོད་
མེད་ཐེ་ཚོམ་ཟ་བར་ཐལ། རང་འབྲས་ནས་སྨྱུག་མི་སྐྱེ་བར་ངེས་པའི་དེ་
འདྲའི་ཞིང་ཡོད་མེད་ཐེ་ཚོམ་ཟ་བའི་ཕྱིར་ཏེ། དེ་ཐེ་ཚོམ་ཟ་བར་རྣམ་
བཤད་ལས་གསུངས་པའི་ཕྱིར། འདོད་ན་སོང་། དེ་འདྲའི་ཁྱབ་པ་ཚད་
མས་ དམིགས་ མ་ དམིགས་ ཐེ་ ཚོམ་ ཟ་ བར་ ཐལ། འདོད་ པའི་ ཕྱིར།
འདོད་ན། དེ་ཚད་མས་ངེས་མ་ངེས་ཐེ་ཚོམ་ཟ་བར་ཐལ། འདོད་པའི་
ཕྱིར། འདོད་ན། དེ་ངེས་མ་ངེས་ཐེ་ཚོམ་ཟ་བར་ཐལ། འདོད་པའི་ཕྱིར། །
འདོད་ན། དམ་བཅའ་འཐད་པར་འབུད།
༈ གཉིས་ པ་ རང་ ལུགས་ གཞག་ པ་ ལ། སྦྱོར་ བ་ དང་། །
218



མཐའ་དཔྱད་པ་གཉིས། དང་པོ་ནི། ནས་ས་ཆུ་ལུད་དྲོད་གཤེར་ཚོགས་
པ་ཚང་བའི་ཞིང་ཆོས་ཅན། དེ་འདྲའི་དཔྱིད་དུས་ཀྱི་ཞིང་ཤར་མ་རང་
འབྲས་ནས་སྨྱུག་སྐྱེ་རུང་དུ་སྒྲུབ་པའི་རང་བཞིན་གྱི་རྟགས་ཡང་དག་
ཡིན་ཏེ། དེ་སྒྲུབ་ཀྱི་སྒྲུབ་པའི་ཚུལ་གསུམ་གང་ཞིག རང་འབྲས་
ནས་མྱུག་སྐྱེ་རུང་དེ་དང་ ( ༥༤བ ) རང་བཞིན་གཅིག་ཡིན་པའི་ཕྱིར།
གཉིས་པ་ནི། ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ཞིང་ཡིན་
ན་རང་འབྲས་ནས་སྨྱུག་སྐྱེ་རུང་ཡིན་པས་ཁྱབ་ཀྱང་། དེ་ཡིན་ན་དེ་སྐྱེ་
ངེས་ཡིན་པས་ཁྱབ་པ་ཡོད་མེད་དང་། དེ་འདྲའི་ཁྱབ་པ་ངེས་མ་ངེས་ཐེ་
ཚོམ་ཟ་ཞིང་དེ་འདྲའི་ཞིང་དེ་རང་འབྲས་ནས་མྱུག་སྐྱེ་ངེས་ཡིན་ནོ།།
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། རང་འབྲས་
ནས་མྱུག་མི་སྐྱེ་བར་ངེས་པའི་ནས་ས་ཆུ་ལུད་དྲོད་གཤེར་ཚོགས་པ་ཚང་
བའི་ཞིང་ཆོས་ཅན། རང་འབྲས་ནས་སྨྱུག་སྐྱེ་རུང་ཡིན་པར་ཐལ། ནས་
ས་ཆུ་ལུད་དྲོད་གཤེར་ཚོགས་པ་ཚང་བའི་ཞིང་ཡིན་པའི་ཕྱིར། ཁྱབ་པ་
ཁས། རྟགས་གྲུབ་ཅིང་། འདོད་མི་ནུས་སྟེ། ཆོས་ཅན་དེའི་ཕྱིར་ཟེར་ན།
ཆོས་ཅན་དེ་ཡོད་མེད་ཐེ་ཚོམ་ཟ་འོ། བྱས་པ་ལ་ཁོ་ན་རེ། དེ་ཡོད་མེད་
ཐེ་ཚོམ་མི་ཟ་བར་ཐལ། སྐད་གཅིག་དང་པོ་ལ་ནས་ས་ཆུ་ལུད་དྲོད་
གཤེར་ཚོགས་པ་ཚང་ཞིང་། སྐད་ཅིག་གཉིས་པ་ལ་ས་བོན་བྱ་རོག་གིས་
འདོན་པར་ངེས་པའི་དེ་འདྲའི་ཞིང་ཡོད་མེད་ཐེ་ཚོམ་མི་ཟ་བའི་ཕྱིར་ཏེ།
ཚེས་གཅིག་ལ་དེ་ལྟར་ཚང་། ཚེས་གཉིས་ལ་ས་བོན་བྱ་རོག་གིས་འདོན་
219



པར་ངེས་པའི་དེ་འདྲའི་ཞིང་ཡོད་མེད་ཐེ་ཚོམ་མི་ཟ་བའི་ཕྱིར། ཟེར་ན།
རེ་ཞིག་མ་ཁྱབ། རྟགས་དེར་ཐལ། ཚེས་གཅིག་ལ་དེ་ལྟར་ཚང་ཞིང་
ཚེས་གཉིས་ལ་ས་བོན་ཆུས་འཁྱེར་བར་ངེས་པའི་དེ་འདྲའི་ཞིང་ཡོད་
མེད་ཐེ་ཚོམ་མི་ཟ་བའི་ཕྱིར། ཟེར་ན། དེ་ལ་ཁ་ཅིག་ན་རེ། ཚེས་གཅིག་
ལ་ནས་ས་ཆུ་ལུད་དྲོད་གཤེར་ཚོགས་པ་ཚང་། ཚེས་གཉིས་ལ་ས་བོན་
བྱ་རོག་གིས་འདོན་པར་ངེས་པའི་ཞིང་ཡིན་ན། རང་འབྲས་ནས་མྱུག་
མི་སྐྱེ་བར་ངེས་པའི་ཞིང་ཡིན་དགོ་ས་པར་ཐལ། མ་ཁྱབ་མཚམས་ལ་
ཁྱབ་པ་ཡོད་པའི་ཕྱིར། འདོད་ན། ཚེས་གཅིག་ལ་ནས་ས་ཆུ་ལུད་དྲོད་
གཤེར་ཚོགས་པ་ཚང་། ཚེས་གཉིས་ལ་ས་བོན་བྱ་རོག་གིས་འདོན་པར་
ངེས། ཚེས་ གསུམ་ལ་ས་བོན་བསྐྱར་མ་བཏབ་ནས་རང་འབྲས་ནས་
མྱུག་སྐྱེ་བར་ངེས་པའི་ཞིང་ཆོས་ཅན། དེར་ཐལ། དེའི་ཕྱིར། རྟགས་སླ་
ཟེར། ཁ་ཅིག་ན་རེ། ནས་ ས་ཆུ་ལུད་དྲོད་གཤེར་ཚོགས་པ་ཚང་བའི་
ཞིང་དེ་རང་འབྲས་ནས་མྱུག་སྐྱེ་ངེས་མ་ཡིན་པར་ཐལ། དེས་དེ་སྐྱེ་བ་ལ་
འགལ་རྐྱེན་ ( ༥༥ན ) གྱི་གེགས་སྲིད་པའི་ཕྱིར་ཟེར་ན། དེ་ཡོད་ངེས་
མ་ཡིན་པར་ཐལ། དེ་ཡོད་པ་ལ་འགལ་རྐྱེན་གྱི་གེགས་སྲིད་པའི་ཕྱིར།
ཁྱབ་པ་ཁས། །
ཚོགས་པ་གཅིག་ལ་རག་ལུས་པའི། །ཞེས་སོགས་
ཀྱི་དོན་བཤད་པ།
༈ ཚོགས་ པ་ གཅིག་ ལ་ རག་ལུས་པའི། །ཞེས་སོགས་ཀྱི་
220



སྐབས་སུ། དགག་བཞག་སྤང་གསུམ། དང་པོ་ལ་ཁ་ཅིག་ན་རེ། བུ་རོ་
ད་ལྟར་བ་དེ་ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་ལྟར་བ་
ཡོད་པར་སྒྲུབ་པའི་རྟགས་ཡང་དག་ཡིན་ནོ་ཟེར་ན། བུ་རོ་ད་ལྟར་བ་དེ་
བུར་གཟུགས་ད་ལྟར་བ་ལ་འབྲེལ་བར་ཐལ། དམ་བཅའ་དེའི་ ཕྱིར།
འདོད་ ན། དེ་ ཆོས་ ཅན། དེ་ ལ་ མ་ འབྲེལ་ བར་ ཐལ། དེ་ ལ་ བདག་
གཅིག་ཏུ་ཡང་མ་འབྲེལ། དེ་ལ་དེ་བྱུང་དུ་ཡང་མ་འབྲེལ་བའི་ཕྱིར།
དང་པོ་དེར་ཐལ། དེ་དང་རྫས་གཞན་ཡིན་པའི་ཕྱིར། གཉིས་པ་དེར་
ཐལ། དེ་དང་དུས་མཉམ་ཡིན་པའི་ཕྱིར། གཞན་ཡང་
། དེ་ཆོས་ཅན།
དེའི་འབྲས་བུ་ཡིན་པར་ཐལ། དེ་དང་ རྫས་ཐ་དད་གང་ཞིག་དེ་ལ་
འབྲེལ་བའི་ཕྱིར། ཁྱབ་སྟེ། ལྟོས་ ཕྱིར་འབྲས་བུ་ཉིད་དུ་བརྗོད། ཅེས་
གསུངས་ པའི་ ཕྱིར། འདོད་མི་ནུས་སྟེ། དེ་དང་དུས་མཉམ་ཡིན་པའི་
ཕྱིར། བྱས་པ་ལ་ཁོ་ན་རེ། དེ་ཆོས་ཅན། དེ་དང་འབྲེལ་བར་ཐལ། ཁྱོད་
དེ་ལ་ཐ་དད་དེ་མེད་ན་ཁྱོད་མེད་དགོས་པའི་ཕྱིར། ཟེར་ན་མ་ཁྱབ།
ཡང་ཁོ་ན་རེ། དེ་དེ་ལ་འབྲེལ་བར་ཐལ། དེ་གཉིས་ལ་འབྲེལ་བ་གྲུབ་
པའི་ཕྱིར་ཏེ། དེ་གཉིས་ལ་དངོས་རྒྱུ་ཚོགས་པ་ཚར་གཅིག་ལ་རག་ལས་
ཀྱི་འབྲེལ་པ་གྲུབ་པའི་ཕྱིར། ཟེར་ན་མ་ཁྱབ་སྟེ། བློའི་ཡུལ་དུ་བྱ་རུང་
དང་ཤེས་བྱ་གཉིས་ལ་རྒྱུ་འབྲས་ཀྱི་འབྲེལ་པ་གྲུབ་པར་ཐལ། དེ་གཉིས་
ལ་རྣམ་པར་བཞག་འཇོག་གི་རྒྱུ་འབྲས་ཀྱི་འབྲེལ་པ་གྲུབ་པའི་ཕྱིར།།
ཁྱབ་པ་ཁས། རྟགས་དེར་ཐལ། དེ་གཉིས་ལ་མཚན་མཚོན་གྱི་འབྲེལ་
221



པ་གྲུབ་པའི་ཕྱིར། འདོད་ན། དེ་གཉིས་རྒྱུ་འབྲས་ཡིན་པར་ཐལ་ལོ།།
༈ གཉིས་པ་ རང་ལུགས་བཞག་པ་ལ། དོན་ནི། བུ་རོ་ད་
ལྟར་བ་ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་ལྟར་བ་ཡོད་
པར་སྒྲུབ་པའི་རྟགས་ཡང་དག་མིན་ན། དེའི་རྟགས་ལས་དེ་ལྟར་རྟོགས་
པའི་རྟགས་ཅན་རྗེས་དཔག་སྐྱེ་བ་མི་འཐད་པས་མ་ཁྱབ་སྟེ། དེ་འདྲའི་
རྟགས་ཅན་རྗེས་དཔག་དེ་རང་གི་རྟེན་དུ་གྱུར་པའི་རྒྱུ་ཆོས་རྗེས་དཔོག་
གི་འབྲས་རྟགས་ཡང་དག་ལ་བརྟེན་ནས་སྐྱེ་བའི་ཕྱིར། ཁ་ནང་བུ་རམ་
གོང་བུ་ཆོས་ཅན། བུ་རོ་སྔ་མས་བུར་གཟུགས་ད་ལྟར་བ་སྐྱེ་པའི་ནུས་པ་
ཡོད་དེ། བུ་རོ་ད་ལྟར་བ་ ཡོད་ པའི་ ཕྱིར། ཞེས་ པའི་ རྟགས་ སྦྱོར་ལ་
བརྟེན་ནས་བུ་རོ་ད་ལྟར་བའི་ (༥༥བ )རྟགས་ལས་ཁ་ནང་བུ་རམ་
གོང་བུའི་སྟེང་དུ་བུ་རོ་སྔ་མས་བུར་གཟུགས་ད་ལྟར་བ་སྐྱེད་པའི་ནུས་པ་
ཡོད་པར་རྟོགས་པའི་རྗེས་དཔག་གཅིག་དང་། དེའི་རྟགས་ལས་ཁ་ནང་
བུ་རམ་གོང་བུའི་སྟེང་དུ་བུར་གཟུགས་ད་ལྟར་བ་ཡོད་པར་རྟོགས་པའི་
རྗེས་དཔག་གཉིས་སྐྱེ་བ་ཡིན། དཔེར་ན་དུ་ལྡན་ལ་ལ་ཆོས་ཅན། མེས་
བུད་ཤིང་གི་འགྱུར་བ་སྐྱེད་པའི་ནུས་པ་ཡོད་དེ། དུ་བ་ཡོད་པའི་ཕྱིར།
ཞེས་པའི་སྦྱོར་བ་ལ་བརྟེན་ནས་དུ་བའི་རྟགས་ལས་དུ་ལྡན་ལ་ལ་མེས་
བུད་ཤིང་གི་འགྱུར་བ་བསྐྱེད་པའི་ནུས་པ་ཡོད་པར་རྟོགས་པའི་རྗེས་
དཔག་གཅིག་དང་དེའི་རྟགས་ལས་དུ་ལྡན་ལ་ལ་བུད་ཤིང་གི་འགྱུར་བ་
ཡོད་པར་རྟོགས་པའི་རྗེས་དཔག་གཉིས་སྐྱེ་བ་བཞིན་ནོ། །དེས་ན་བུ་རོ་
222



ད་ལྟར་བ་དེ་ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་ལྟ་བ་ཡོད་
པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡིན་ནོ།།
༈ གསུམ་པ་རྩོད་པ་སྤོང་བ་ལ་ཁ་ཅིག་ན་རེ། བུ་རོ་ད་ལྟར་
བ་ཆོས་ཅན། ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་ལྟར་བ་
ཡོད་པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་མ་
ཡིན་པར་ཐལ། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་
གིས་ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་ངེས་པའི་ཕྱིར།
རྟགས་གྲུབ་སྟེ། དེས་བུ་རོ་ད་ལྟར་བ་ཡོད་པ་དང་། བུར་གཟུགས་ད་
ལྟར་བ་ཡོད་པའི་གཞི་མཐུན་ཚད་མས་ངེས་པའི་ཕྱིར་ཏེ། དེས་ལག་
འཐིལ་གྱི་བུར་རྡོག་དེ་དེ་འདྲའི་གཞི་མཐུན་དུ་ཚད་མས་ངེས་པའི་ཕྱིར།།
ཟེར་ན་མི་འཐད་སྟེ། དེ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་དེས་ཁ་ནང་གི་བུར་རྡོག་དེ་དེ་འདྲའི་གཞི་མཐུན་དུ་ཚད་མས་ངེས་
པར་ཐལ། དེས་ཁ་ནང་གི་བུར་རྡོག་དང་། ལག་འཐིལ་གྱི་བུར་རྡོག་
གཉིས་ཀ་ཚད་མས་ངེས་པ་གང་ཞིག་རྟགས་ཁྱེད་རང་གི་དེའི་ཕྱིར།
འདོད་ན། དེས་ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་ལྟར་
བ་ཡོད་པར་ཚད་མས་ངེས་པར་ཐལ། འདོད་པའི་ཕྱིར། །
མ་ངེས་པའི་རྟགས་བཤད་པ།
༈ གང་ཞིག་མ་མཐོང་བ་ཙམ་གྱིས། ཞེས་སོགས་ཀྱི་སྐབས་
སུ། དགག་བཞག་སྤང་གསུམ། དང་པོ་ལ། ཁ་ཅིག་ན་རེ། དེ་སྒྲུབ་ཀྱི་
223



ཕྱོགས་ཆོས་གང་ཞིག དེ་སྒྲུབ་ཀྱི་རྗེས་ཁྱབ་རྣལ་མར་ཡང་མ་ངེས།
དེ་ཕྱིན་ཅི་ལོག་ཏུ་ཡང་མ་ངེས་པ། དེ་སྒྲུབ་ཀྱི་མ་ངེས་པའི་གཏན་ཚིགས་
ཀྱི་མཚན་ཉིད། ཟེར་ན། གཞལ་བྱ་ཆོས་ཅན། སྒྲ་མི་རྟག་པར་སྒྲུབ་པའི་
རྗེས་ཁྱབ་རྣལ་མར་མ་ངེས་པར་ཐལ། དེ་སྒྲུབ་ཀྱི་མཚོན་བྱ་དེའི་ཕྱིར།
རྟགས་སླ། འདོད་མི་ནུས་ཏེ། དེ་སྒྲུབ་ཀྱི་རྗེས་ཁྱབ་ཚད་མས་ངེས་པའི་
ཕྱིར་ཏེ། དེ་སྒྲུབ་ཀྱི་ཚུལ་གསུམ་ཚད་མས་ངེས་པའི་ཕྱིར། (༥༦ན)
ཁ་ཅིག་ན་རེ། དེ་སྒྲུབ་ཀྱི་ཕྱོགས་ཆོས་གང་ཞིག ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་རྣལ་མར་ཡང་མ་ངེས། དེ་
ཕྱིན་ཅི་ལོག་ཏུ་ཡང་མ་ངེས་པ། ཁྱོད་དེ་སྒྲུབ་ཀྱི་མ་ངེས་པའི་གཏན་
ཚིགས་ ཡིན་ པའི་ མཚན་ ཉིད། ཟེར་ན། རྩོལ་བྱུང་ ཆོས་ཅན། དུང་ སྒྲ་
རྟག་པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་མཚན་ཉིད་དེའི་
ཕྱིར། རྟགས་དང་པོ་གྲུབ་ཅིང་། འདོད་མི་ནུས་ཏེ། དེ་སྒྲུབ་ཀྱི་འགལ་
རྟགས་ཡིན་པའི་ཕྱིར། རྩ་རྟགས་གཉིས་པ་མ་གྲུབ་ན། དེ་ཆོས་ཅན།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་རྣལ་མར་ངེས་པར་ཐལ། མ་
གྲུབ་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་འགལ་རྟགས་ཡིན་པའི་
ཕྱིར། །གསུམ་པ་མ་གྲུབ་ན། དེ་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་
ཀྱི་ལྡོག་ཁྱབ་ཕྱིན་ཅི་ལོག་ཏུ་ངེས་པར་ཐལ། མ་གྲུབ་པའི་ཕྱིར། འདོད་
ན། རྟག་པ་མ་ཡིན་ན། རྩོལ་བྱུང་མ་ཡིན་པའི་ཁྱབ་པ་ཕྱིན་ཅི་ལོག་ཏུ་
ངེས་པར་ཐལ། འདོད་པ་གང་ཞིག མཉན་བྱའི་རྟགས་ཀྱིས་སྒྲ་རྟག་
224



པར་སྒྲུབ་པའི་རྗེས་ཁྱབ་ཕྱིན་ཅི་ལོག་ཏུ་མ་ངེས་པའི་ཕྱིར། གཉིས་པ་མ་
གྲུབ་ན། མཉན་བྱ་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་
ཕྱིན་ཅི་ལོག་ཏུ་མ་ངེས་པར་ཐལ། དེ་སྒྲུབ་ཀྱི་མ་ངེས་པའི་གཏན་ཚིགས་
ཡིན་པའི་ཕྱིར། ཁྱབ་པ་ཁས། གོང་དུ་འདོད་ན། རི་བོང་རྭ་ཆོས་ཅན།།
རྩོལ་བྱུང་ཡིན་པར་ཐལ། རྟག་པ་མ་ཡིན་པ་ཡིན་པའི་ཕྱིར་ཏེ། རྟག་པ་
མ་ཡིན་པའི་ཕྱིར། ཁྱབ་པ་ཁས། ཁ་ཅིག་ན་རེ། དེ་སྒྲུབ་ཀྱི་ཕྱོགས་ཆོས་
གང་ཞིག ཁྱོད་ཀྱི་རྟགས་ཀྱིས་རྗེས་ཁྱབ་རྣལ་མར་ཡང་མ་ངེས། དེ་
ཕྱིན་ཅི་ལོག་ཏུ་ཡང་མ་ངེས་པ། ཁྱོད་དེ་ཡིན་པའི་མཚན་ཉིད། ཟེར་ན།
གཉན་བྱའི་རྟགས་ཀྱིས་སྒྲ་རྟག་པར་སྒྲུབ་པའི་རྗེས་ཁྱབ་ཕྱིན་ཅི་ལོག་ཏུ་
ངེས་པར་ཐལ། དེ་དང་བྱས་རྟགས་ཀྱིས་སྒྲ་རྟག་པར་སྒྲུབ་པའི་རྗེས་
ཁྱབ་མེད་མཚུངས་གང་ཞིག ཕྱི་མ་ཕྱིན་ཅི་ལོག་ཏུ་ངེས་པའི་ཕྱིར།
རྟགས་གཉིས་སླ། འདོད་ན། མཉན་བྱ་ཆོས་ཅན། ཁྱོད་ཀྱི་རྟགས་ཀྱིས་
དེ་སྒྲུབ་ཀྱི་རྗེས་ཁྱབ་ཕྱིན་ཅི་ལོག་ཏུ་མ་ངེས་པར་ཐལ། དེ་སྒྲུབ་ཀྱི་མ་
ངེས་པའི་གཏན་ཚིགས་ཡིན་པའི་ཕྱིར། འཁོར་གསུམ། ཁ་ཅིག་ན་རེ།
དེ་སྒྲུབ་ཀྱི་ཕྱོགས་ཆོས་གང་ཞིག །ཁྱོད་དེ་སྒྲུབ་ལ་ཕྱོགས་ཆོས་ཅན་
དུ་སོང་བའི་གང་ཟག་གིས་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་
རྣལ་མར་ཡང་མ་ངེས། དེས་དེ་ཕྱིན་ཅི་ལོག་ཏུ་ཡང་མ་ངེས་པ། ཁྱོད་དེ་
ཡིན་པའི་མཚན་ཉིད། ཟེར་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་རྗེས་ཁྱབ་ཕྱིན་ཅི་ལོག་ཏུ་ཡིད་དཔྱོད་ཙམ་གྱིས་ངེས་ཤིང་། ཚད་
225



མས་མ་ངེས་པའི་སྒོ་ནས་བྱས་པ་སྒྲ་རྟག་པར་སྒྲུབ་པ་ལ་ཕྱོགས་ཆོས་
ཅན་དུ་སོང་བའི་གང་ཟག་ཡོད་པར་ཐལ། བྱས་ན་རྟག་པ་མ་ཡིན་པའི་
ཁྱབ་པ་ཡིད་དཔྱོད་ཙམ་གྱིས་ངེས་ཤིང་། ཚད་མས་མ་ངེས་པའི་གང་
ཟག་ཡོད་པའི་ཕྱིར་ཏེ། བྱས་པ་རྟག་པ་མ་ཡིན་པར་ཡིད་དཔྱོད་ཙམ་
གྱིས་ངེས་པའི་(༥༦བ )གང་ཟག་ཡོད་པའི་ཕྱིར། རྟགས་གྲུབ་མཐའ་
ལ་དངོས། འདོད་ན། དེ་འདྲའི་གང་ཟག་གི་ངོར། སྒྲ་རྟག་པར་སྒྲུབ་པ་
ལ་བྱས་པ་རྟགས་སུ་བཀོད་པའི་ཚེ་ན། བྱས་པ་དེ་སྒྲུབ་ལ་ཕྱོགས་ཆོས་
ཅན་དུ་སོང་བའི་གང་ཟག་གིས་དེའི་ཚེ་ན་བྱས་རྟགས་ཀྱིས་སྒྲ་རྟག་པར་
སྒྲུབ་པའི་རྗེས་ཁྱབ་ཕྱིན་ཅི་ལོག་ཏུ་ཡིད་དཔྱོད་ཙམ་གྱིས་ངེས་ལ། དེས་
དེའི་ཚེ་ན་དེ་ཕྱིན་ཅི་ལོག་ཏུ་ཚད་མས་མ་ངེས་པའི་ཁྱད་པར་འཐད་པར་
ཐལ། འདོད་ པའི་ ཕྱིར། འདོད་ན། དེའི་ ཚེ་ ན་ བྱས་ པ་ ཆོས་ ཅན། དེ་
སྒྲུབ་ཀྱི་མ་ངེས་པའི་གཏན་ཚིགས་ཡིན་པར་ཐལ། དེ་སྒྲུབ་ཀྱི་ཕྱོགས་
ཆོས་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་གིས་ཁྱོད་ཀྱི་རྟགས་ཀྱིས་རྗེས་ཁྱབ་རྣལ་མར་ཡང་ཚད་མས་མ་
ངེས། དེས་དེ་ཕྱིན་ཅི་ལོག་ཏུ་ཡང་མ་ངེས་པའི་ཕྱིར། རྟགས་གཉིས་པ་
དེར་ཐལ། ཁྱོད་ཀྱི་རྟགས་ ཀྱིས་དེ་སྒྲུབ་ཀྱི་ རྗེས་ཁྱབ་མེད་པའི་ཕྱིར།
རྟགས་གསུམ་པ་དངོས། འདོད་ན། དེའི་ཚེ་ན་བྱས་པ་ཆོས་ཅན། ཁྱོད་
དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་རྗེས་ཁྱབ་ཕྱིན་ཅི་ལོག་ཏུ་ངེས་པར་ཐལ། དེས་དེ་ཕྱིན་
226



ཅི་ལོག་ཏུ་ཡིད་དཔྱོད་ཀྱིས་ངེས་པའི་ཕྱིར། རྟགས་ཁས། འདོད་མི་ནུས་
ཏེ། དེ་ སྒྲུབ་ ཀྱི་ མ་ ངེས་ པའི་ གཏན་ ཚིགས་ ཡིན་ པའི་ ཕྱིར། འཁོར་
གསུམ། ཡང་མཚན་ཉིད་དེ་དག་ལ་མེད་དགག་མཐར་སོང་གི་གནོད་
བྱེད་ འཕེན་པ་རྟོགས་སླའོ། ཁ་ཅིག་ན་རེ། དེ་ སྒྲུབ་ ཀྱི་མ་ངེས་ པའི་
གཏན་ཚིགས་གང་ཞིག །དེ་སྒྲུབ་ཀྱི་མཐུན་ཕྱོགས་ལ་ཡོད་པར་མ་
ངེས། དེ་སྒྲུབ་ཀྱི་མི་མཐུན་ཕྱོགས་ལ་ཡོད་པར་མ་ངེས་པ། དེ་སྒྲུབ་ཀྱི་
ཐུན་མོང་མ་ཡིན་པའི་མ་ངེས་པའི་གཏན་ཚིགས་ཀྱི་མཚན་ཉིད་ཟེར་ན།
མཉན་བྱ་ཆོས་ཅན། སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་ཡོད་
པར་མ་ངེས་ཞེས་སོགས་མཚན་ཉིད་ཀྱི་ཟུར་ཕྱི་མ་དེར་ཐལ། དེ་སྒྲུབ་ཀྱི་
མཚོན་བྱ་ དེའི་ ཕྱིར། རྟགས་སླ། འདོད་མི་ནུས་ཏེ། ཁྱོད་དང་མི་རྟག་
པའི་གཞི་མཐུན་ཡོད་པའི་ ཕྱིར། ཁ་ཅིག་ན་རེ། དེ་གང་ཞིག དེ་
སྒྲུབ་ཀྱི་མཐུན་ཕྱོགས་ལ་ཡོད་པར་ངེས་པ་དང་། དེ་སྒྲུབ་ཀྱི་མི་མཐུན་
ཕྱོགས་ལ་ཡོད་པར་ངེས་པ་གཉིས་ཀ་མ་ཡིན་པ། དེའི་མཚན་ཉིད་ཟེར་
ན། བློའི་ཡུལ་དུ་བྱ་རུང་ཆོས་ཅན། ཤེས་བྱ་རྟག་པར་སྒྲུབ་པའི་མཚན་
ཉིད་ཀྱི་ཟུར་གཉིས་པ་དེར་ཐལ། དེ་སྒྲུབ་ཀྱི་མཚོན་བྱ་དེའི་ཕྱིར། འདོད་
མི་ནུས་ཏེ། དེ་སྒྲུབ་ཀྱི་མཐུན་ཕྱོགས་ལ་ཡོད་པ་གང་ཞིག དེ་སྒྲུབ་
ཀྱི་མི་མཐུན་ཕྱོགས་ལ་ཡང་ཡོད་པའི་ཕྱིར། རྟགས་གཉིས་སླ། ཁ་ཅིག་
ན་རེ། དེ་གང་ཞིག །ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་གིས། ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་མ་མཐོང་།



དེས་ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་ཡོད་པར་མ་མཐོང་བ་ཁྱོད་དེ་
ཡིན་པའི་མཚན་ཉིད་ཟེར་ན། མཉན་བྱ་ཆོས་ཅན། སྒྲ་མི་རྟག་པར་སྒྲུབ་
པའི་ (༥༧ན ) མཚན་ཉིད་ཀྱི་ཟུར་ཕྱི་མ་དེར་ཐལ། དེ་སྒྲུབ་ཀྱི་མཚོན་
བྱ་དེའི་ཕྱིར། འདོད་མི་ནུས་ཏེ། དེ་དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་གང་ཟག་གིས་མཉན་བྱ་མི་རྟག་པར་མཐོང་བའི་ཕྱིར་ཏེ། དེའི་རྒྱུད་
ཀྱི་མཉན་བྱ་འཛིན་པའི་དབང་མངོན་གྱིས་མཉན་བྱ་མི་རྟག་པར་མཐོང་
བའི་ཕྱིར་ཏེ། དེས་ མཉན་ བྱ་ སྒྲུབ་ པའི་ སྒོ་ནས་མཐོང་བ་ གང་ཞིག།
མཉན་བྱ་དང་དེའི་སྟེང་གི་མི་རྟག་པ་གཉིས་ཡུལ་དུས་རང་བཞིན་གང་
ལ་ལྟོས་ཀྱང་གྲུབ་བདེ་རྫས་གཅིག་ཡིན་པའི་ཕྱིར། ཁ་ཅིག་ན་རེ། དེ་
གང་ཞིག །ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་
གིས་ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་མ་ངེས། དེས་ཁྱོད་དེ་
སྒྲུབ་ཀྱི་མི་མཐུན་ཕྱོགས་ལ་ཡང་ཡོད་པར་མ་ངེས་པ། ཁྱོད་དེ་ཡིན་པའི་
མཚན་ཉིད་ཟེར་ན། ཁྱོད་ཆོས་ཅན། ཁྱོད་དེ་སྒྲུབ་ཀྱི་ཐུན་མོང་མ་ཡིན་
པའི་མ་ངེས་པའི་གཏན་ཚིགས་ཡིན་པར་ཐལ། དེ་སྒྲུབ་ཀྱི་མ་ངེས་པའི་
གཏན་ཚིགས་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་གང་ཟག་གིས་ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་མ་ངེས།
དེས་ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་ཡང་ཡོད་པར་མ་ངེས་པའི་
ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། མཚན་ཉིད་དེ་
འཐད་པའི་ ཕྱིར། འདོད་ན་ སོང་། བྱས་ པ་ སྒྲ་མི་རྟག་པར་ སྒྲུབ་པའི་
228



མཐུན་ཕྱོགས་ལ་ཡོད་པར་ཡིད་དཔྱོད་ཙམ་གྱིས་ངེས་ཤིང༌། དེ་ལྟར་
ཚད་མས་མ་ངེས་པའི་སྒོ་ནས་བྱས་པ་དེ་སྒྲུབ་ལ་ཕྱོགས་ཆོས་ཅན་དུ་
སོང་བའི་གང་ཟག་ཡོད་པར་ཐལ། བྱས་ན་མི་རྟག་པའི་ཁྱབ་པ་ཡིད་
དཔྱོད་ཙམ་གྱིས་ངེས་ཤིང་། ཚད་མས་མ་ངེས་པའི་གང་ཟག་ཡོད་པའི་
ཕྱིར་ཏེ། བྱས་པ་མི་རྟག་པར་ཡིད་དཔྱོད་ཙམ་གྱིས་ངེས་པའི་གང་ཟག་
ཡོད་པའི་ཕྱིར། རྟགས་གྲུབ་མཐའ་ལ་དངོས། འདོད་ན། དེ་འདྲའི་གང་
ཟག་གི་ངོར་སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་བཀོད་པའི་
ཚེ་ན་བྱས་པ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་
དེའི་ཚེ་ན་དེ་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཡིད་དཔྱོད་ཀྱིས་ངེས་
ལ། དེས་དེའི་ཚེ་ན་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་མ་
ངེས་པའི་ཁྱད་པར་འཐད་པར་ཐལ། འདོད་པའི་ཕྱིར། འདོད་ན། དེའི་
ཚེ་ན་བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་མཚོན་བྱ་དེར་ཐལ།།
དེ་སྒྲུབ་ཀྱི་མ་ངེས་པའི་གཏན་ཚིགས་གང་ཞིག ཁྱོད་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་གིས། ཁྱོད་དེ་སྒྲུབ་ཀྱི་མཐུན་
ཕྱོགས་ལ་ཡོད་པར་ཚད་མས་མ་ངེས། དེས་ཁྱོད་དེ་སྒྲུབ་ཀྱི་མི་མཐུན་
ཕྱོགས་ལ་ཡོད་པར་ཚད་མས་མ་ངེས་པའི་ཕྱིར། ཁྱབ་པ་ཁས། རྟགས་
དང་པོ་དེར་ཐལ། དེ་སྒྲུབ་ཀྱི་ཕྱོགས་ཆོས་གང་ཞིག ཁྱོད་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་དེ་སྒྲུབ་ཀྱི་མཐུན་
ཕྱོགས་ལ་ཡོད་པར་ཚད་མས་མ་ངེས་པའི་ཕྱིར། རྩ་རྟགས་གཉིས་པ་
229



དངོས། གསུམ་པ་དེར་ཐལ། ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་མེད་
པའི་ཕྱིར། འདོད་ན། དེའི་ (༥༧བ ）ཚེ་ན་བྱས་པ་ཆོས་ཅན། ཁྱོད་
དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་དེ་སྒྲུབ་ཀྱི་
མཐུན་ཕྱོགས་ལ་ཡོད་པར་ངེས་པར་ཐལ། དེས་དེ་ལྟར་ཡིད་དཔྱོད་
ཀྱིས་ངེས་ པའི་ ཕྱིར། རྟགས་ ཁས། འདོད་མི་ནུས་ཏེ། གོང་དུ་འདོད་
པའི་ཕྱིར། འཁོར་གསུམ། ཁ་ཅིག་ན་རེ། དེ་གང་ཞིག ཁྱོད་དེ་སྒྲུབ་
ལ་ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་དེ་སྒྲུབ་ཀྱི་མཐུན་
ཕྱོགས་ལ་ཡོད་པར་ཚད་མས་མ་ངེས་ཁྱོད་དེ་སྒྲུབ་ཀྱི་མི་མཐུན་ཕྱོགས་
ལ་ཡང་ཡོད་པར་ཚད་མས་མ་ངེས་པ། ཁྱོད་དེ་ཡིན་པའི་མཚན་ཉིད་
ཟེར་ན། མཉན་བྱ་ཆོས་ཅན། ཁྱོད་སྒྲ་མི་རྟག་པར་སྒྲུབ་པ་ལ་ཕྱོགས་
ཆོས་ཅན་དུ་སོང་བའི་གང་ཟག་གིས་ཁྱོད་མི་རྟག་པ་ལ་ཡོད་པར་ཚད་
མས་མ་ངེས་པར་ཐལ། ཁྱོད་སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་
པའི་མ་ངེས་པའི་གཏན་ཚིགས་ཡིན་པའི་ཕྱིར། ཞེས་པའི་ཐལ་འགྱུར་
ལ་ཁྱབ་པ་ཡོད་པར་ཐལ། དེ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་གིས་དེ་མི་རྟག་པ་ལ་ཡོད་པར་ཚད་མས་མ་ངེས་པའི་ཕྱིར།
འདོད་ན་སོང་། བྱས་པ་མི་རྟག་པ་ལ་ཡོད་པར་ཚད་མས་ངེས་ཤིང༌།
བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་ཡོད་པར་ཚད་མས་
མ་ངེས་པའི་སྒོ་ནས་བྱས་པ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་ཡོད་པར་ཐལ། བྱས་པ་མི་རྟག་པར་ཚད་མས་ངེས་ནས་དེ་དེ་
230



སྒྲུབ་ཀྱི་མཐུན་ཕྱོགས་སུ་ཚད་མས་མ་ངེས་པའི་གང་ཟག་ཡོད་པའི་ཕྱིར་
ཏེ། དེ་དེ་སྒྲུབ་ཀྱི་སྒྲུབ་ཚུལ་དང་མཐུན་པར་མི་རྟག་པས་མི་སྟོང་བར་
ཚད་མས་ངེས་ནས་དེ་དེ་སྒྲུབ་ཀྱི་མཐུན་ཕྱོགས་སུ་ཚད་མས་མ་ངེས་པའི་
གང་ ཟག་ ཡོད་ པའི་ ཕྱིར། རྟགས་ སླ། འདོད་ན་ སོང་། དེ་འདྲའི་ གང་
ཟག་གི་ངོར་སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་བཀོད་པའི་
ཚེ་ན། དེ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་དེས་དེའི་ཚེ་
ན་དེ་མི་རྟག་པ་ལ་ཡོད་པར་ཚད་མས་ངེས་ལ། དེས་དེའི་ཚེ་ན་དེ་དེ་
སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་མ་ངེས་པའི་ཁྱད་པར་
འཐད་པར་ཐལ། འདོད་པའི་ཕྱིར། འདོད་ན། དེའི་ཚེ་ན་བྱས་པ་ཆོས་
ཅན། སྒྲ་མི་རྟག་པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་མཚན་
ཉིད་ དེའི་ ཕྱིར། རྟགས་ དང་ པོ་ དང་ གསུམ་པ་སླ། གཉིས་པ་དངོས།
འདོད་ན། དེའི་ཚེ་ན་བྱས་པ་ཆོས་ཅན། རྩ་བའི་ཐལ་འགྱུར་ལ་དེར་
ཐལ། དེའི་ཕྱིར། འཁོར་གསུམ། ཁ་ཅིག་ན་རེ། དེ་སྒྲུབ་ཀྱི་མ་ངེས་པའི་
གཏན་ཚིགས་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་ གང་ ཟག་ གིས། ཁྱོད་ དེ་ སྒྲུབ་ ཀྱི་མཐུན་ཕྱོགས་ དང་མི་མཐུན་
ཕྱོགས་གང་རུང་ལ་ཡོད་པར་ཚད་མས་ངེས་པ། ཁྱོད་དེ་སྒྲུབ་ཀྱི་ཐུན་
མོང་གི་མ་ངེས་པའི་གཏན་ཚིགས་ཀྱི་མཚན་ཉིད་ཟེར་ན། མཉན་བྱ་
ཆོས་ཅན། སྒྲ་མི་རྟག་པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་
མཚན་ཉིད་དེའི་ཕྱིར། རྟགས་གཉིས་པ་གྲུབ་སྟེ། དེ་དེ་སྒྲུབ་ལ་ཕྱོགས་
231



ཆོས་ཅན་དུ་སོང་བའི་གང་ཟག་གིས་དེ་དེ་སྒྲུབ་ཀྱི་མཐུན་ཕྱོགས་དང་མི་
མཐུན་ཕྱོགས་གང་རུང་དུ་ཚད་མས་ངེས་པའི་ཕྱིར་ཏེ། དེས་དེ་རྟག་མི་
རྟག་གང་རུང་དུ་ (༥༨ན ) ཚད་མས་ངེས་པའི་ཕྱིར་ཏེ། དེས་མཉན་
བྱ་ཚད་མས་ངེས་པ་གང་ཞིག དེས་རྟག་མི་རྟག་དངོས་འགལ་དུ་
ཚད་མས་ངེས་པའི་ཕྱིར། བྱས་པ་ལ་ཁོ་ན་རེ། དེ་དེ་སྒྲུབ་ལ་ཕྱོགས་ཆོས་
ཅན་དུ་སོང་བའི་གང་ཟག་ཆོས་ཅན། མཉན་བྱ་མི་རྟག་པར་ཚད་མས་
ངེས་པའི་གང་ཟག་ཡིན་པར་ཐལ། དེ་རྟག་མི་རྟག་གང་རུང་དུ་ཚད་
མས་ངེས་པའི་གང་ཟག་གང་ཞིག དེ་རྟག་པར་ཚད་མས་ངེས་པའི་
གང་ཟག་མ་ཡིན་པའི་ཕྱིར་ཟེར་ན་མ་ཁྱབ། འདོད་ན། སྒྲ་མི་རྟག་པར་
ཚད་མས་ངེས་པའི་གང་ཟག་ཡིན་པར་ཐལ། འདོད་པའི་ཕྱིར་ཟེར་ན།
སྒྲ་མི་རྟག་པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབ་པའི་
གང་ཟག་ཆོས་ཅན། སྒྲ་རྟག་མི་རྟག་གང་རུང་དུ་ཚད་མས་ངེས་པའི་
གང་ཟག་ཡིན་པར་ཐལ། སྒྲ་ཚད་མས་ངེས་ཤིང་། རྟག་མི་རྟག་དངོས་
འགལ་དུ་ཚད་མས་ངེས་པའི་སྒོ་ནས་སྒྲ་རྟག་མི་རྟག་གང་ཡིན་དཔྱོད་པ་
ལ་ཞུགས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་
ན་སོང་། དེ་ཆོས་ཅན། སྒྲ་མི་རྟག་པར་ཚད་མས་ངེས་པའི་གང་ཟག་
ཡིན་པར་ཐལ། སྒྲ་ཚད་མས་ངེས་པའི་གང་ཟག་གང་ཞིག འདོད་
པའི་ ཕྱིར། ཁྱབ་ པ་ ཁས། འདོད་མི་ནུས་ཏེ། ཆོས་ཅན་དེའི་ ཕྱིར། ཁ་
ཅིག་ན་རེ། དེ་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་
232



བའི་གང་ཟག་གིས་ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་
ངེས་པ་དང༌། དེས་ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་ཡོད་པར་ཚད་
མས་ངེས་པ་གང་རུང་ཡིན་པ། ཁྱོད་དེ་ཡིན་པའི་མཚན་ཉིད་ཟེར་ན།
མཉན་བྱ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་ཐུན་མོང་བའི་མ་
ངེས་པའི་གཏན་ཚིགས་ཡིན་པར་ཐལ། དེ་སྒྲུབ་ཀྱི་མ་ངེས་པའི་གཏན་
ཚིགས་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་གིས་ཁྱོད་མི་རྟག་པ་ལ་ཡོད་པར་ཚད་མས་ངེས་པའི་ཕྱིར། ཞེས་
པའི་ཐལ་འགྱུར་ལ་ཁྱབ་པ་ཡོད་པར་ཐལ། མཉན་བྱ་དེ་སྒྲུབ་ལ་ཕྱོགས་
ཆོས་ཅན་དུ་སོང་བའི་གང་ཟག་གིས་མཉན་བྱ་མི་རྟག་པ་ལ་ཡོད་པར་
ཚད་མས་མ་ངེས་པའི་ཕྱིར། འདོད་ན། བསྐོར་ ལུགས་ གཞན་རྣམས་
སྔར་བཞིན་བྱས་ནས། བྱས་པ་མི་རྟག་པ་ལ་ཡོད་པར་ཚད་མས་ངེས་
ཤིང་། བྱས་པ་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་མ་ངེས་
པའི་སྒོ་ནས། བྱས་པ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་
གི་ངོར་སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་བཀོད་པའི་ཚེ་
ན་བྱས་པ་ཆོས་ཅན། དེར་ཐལ། དེའི་ཕྱིར། འདོད་ན་སོང་། དེའི་ཚེ་ན་
བྱས་པ་ཆོས་ཅན། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་གིས་ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་ངེས་པར་
ཐལ། དེས་ཁྱོད་དེ་ལ་ཡོད་པར་ཚད་མས་ངེས་པ་དང༌། དེས་ཁྱོད་དེ་
སྒྲུབ་ཀྱི་མི་མཐུན་ཕྱོགས་ལ་ཡོད་པར་ཚད་མས་ངེས་པ་གང་རུང་གང་
233



ཞིག ཕྱི་མ་མ་ཡིན་པའི་ཕྱིར། དང་པོ་མ་གྲུབ་ན་སོང་། དེར་ཐལ།
གོང་དུ་འདོད་པ་དེའི་ཕྱིར། འཁོར་གསུམ། ཁ་ཅིག་ན་རེ། དེ་སྒྲུབ་ཀྱི་
ཐུན་མོང་བའི་མ་ངེས་པའི་གཏན་ཚིགས་ཡིན་པ་གང་ཞིག །ཁྱོད་དེ་
སྒྲུབ་ལ་ཕྱོགས་ཆོས་ཅན་དུ་སོང་བའི་ (༥༨བ)གང་ཟག་གིས་ཁྱོད་
དེ་སྒྲུབ་ཀྱི་མཐུན་ཕྱོགས་དང་མི་མཐུན་ཕྱོགས་གཉིས་ཀ་ལ་ཡོད་པར་
ཚད་མས་ངེས་པ། ཁྱོད་དེ་སྒྲུབ་ཀྱི་དངོས་མ་ངེས་ཀྱི་གཏན་ཚིགས་ཀྱི་
མཚན་ཉིད་ཟེར་ན། གཞལ་བྱ་ཆོས་ཅན། སྒྲ་མི་རྟག་པར་སྒྲུབ་པའི་
མཚན་ཉིད་ཀྱི་ཟུར་ ཕྱི་མ་དེར་ཐལ། དེ་སྒྲུབ་ཀྱི་མཚོན་བྱ་དེའི་ཕྱིར།
འདོད་ན། དེ་ཆོས་ཅན། ཁྱོད་དེ་གཉིས་ཀ་ ལ་ ཡོད་པར་ཐལ། འདོད་
པའི་ ཕྱིར། འདོད་ན། ཁྱོད་རྟག་མི་རྟག་གཉིས་ཀ་ལ་ཡོད་པར་ཐལ།
འདོད་པའི་ཕྱིར། འདོད་ན། ཁྱོད་རྟག་པ་དང་མི་རྟག་པ་གཉིས་ཀ་ལ་
ཡོད་ པར་ ཐལ། འདོད་ པའི་ ཕྱིར། འདོད་ན། ཁྱོད་ སྒྲ་ རྟག་ པ་ དང་།
དངོས་པོ་གཉིས་ ཀར་དུ་ སྒྲུབ་པའི་མཐུན་ཕྱོགས་ལ་ཡོད་པར་ཐལ།
འདོད་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་འགལ་རྟགས་ཡིན་པའི་
ཕྱིར། རྟགས་གྲུབ་སྟེ། དེ་སྒྲ་དེ་གཉིས་ཀ་མ་ཡིན་པར་སྒྲུབ་པའི་རྟགས་
ཡང་དག་ཡིན་པའི་ཕྱིར། བྱས་པ་ལ་ཁོ་ན་རེ། གཞལ་བྱ་ཆོས་ཅན།།
རྟག་མི་རྟག་གཉིས་ཀ་ལ་ཡོད་པར་ཐལ། དེ་གཉིས་ཀ་ཁྱོད་ཡིན་པའི་
ཕྱིར་ཟེར་ན་མ་ཁྱབ། དེ་ཆོས་ཅན། དེ་གཉིས་ཀ་ལ་ཡོད་པར་ཐལ། དེ་
གཉིས་ཀའི་སྟེང་དུ་ཡོད་པའི་ཕྱིར། ཟེར་ན་ཡང་མ་ཁྱབ་བོ།། ཁ་ཅིག་ན་
234



རེ། དེ་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་གིས་ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡང་ཡོད་པར་ཚད་མས་ངེས།
དེས་ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་ཡང་ཡོད་པར་ཚད་མས་ངེས་པ་
ཁྱོད་དེའི་མཚན་ཉིད་ཟེར་ན། ཁྱོད་ཆོས་ཅན། ཁྱོད་སྒྲ་མི་རྟག་པར་སྒྲུབ་
པའི་དངོས་མ་ངེས་པའི་གཏན་ཚིགས་ཡིན་པར་ཐལ། ཁྱོད་དེ་སྒྲུབ་ཀྱི་
ཐུན་མོང་བའི་མ་ངེས་པའི་གཏན་ཚིགས་གང་ཞིག ཁྱོད་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་མི་རྟག་པ་ལ་ཡོད་པར་
ཚད་མས་ངེས། དེས་ཁྱོད་རྟག་པ་ལ་ཡང་ཡོད་པར་ཚད་མས་ངེས་པའི་
ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། ཁྱོད་དེ་སྒྲུབ་ཀྱི་
ཐུན་མོང་བའི་མ་ངེས་པའི་གཏན་ཚིགས་ཡིན་པར་ཐལ། ཁྱོད་དེ་སྒྲུབ་
ཀྱི་མ་ངེས་པའི་གཏན་ཚིགས་གང་ཞིག ཁྱོད་དེ་སྒྲུབ་ལ་ཕྱོགས་ཆོས་
ཅན་དུ་སོང་བའི་གང་ཟག་གིས་ཁྱོད་མི་རྟག་པ་ལ་ཡོད་པར་ཚད་མས་
ངེས་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པའི་ཕྱིར། འདོད་
ན་སོང་། གཞལ་བྱ་མི་རྟག་པ་ལ་ཡང་ཡོད་པར་ཚད་མས་ངེས། དེ་རྟག་
པ་ལ་ཡང་ཡོད་པར་ཚད་མས་ངེས་ཤིང༌། དེ་སྒྲ་མི་རྟག་པར་སྒྲུབ་པའི་
མཐུན་ཕྱོགས་ལ་ཡང་ཡོད་པར་ཚད་མས་མ་ངེས་པའི་སྒོ་ནས་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་ཡོད་པར་ཐལ། དེ་མི་རྟག་པ་ལ་
ཡོད་པར་ཚད་མས་ངེས་ནས། དེ་དེ་སྒྲུབ་ཀྱི་མཐུན་ཕྱོགས་ལ་ཡོད་པར་
ཚད་མས་མ་ངེས་པའི་གང་ཟག་ཡོད་པའི་ཕྱིར་ཏེ། དེ་མི་རྟག་པ་ལ་ཡོད་
235



པ་གང་ཞིག བྱས་པ་མི་རྟག་པ་ལ་ཡོད་པར་ཚད་མས་ངེས་ནས།
བྱས་པ་གཅིག་ཤོས་ལ་ཡོད་པར་ཚད་མས་མ་ངེས་པའི་གང་ཟག་ཡོད་
པའི་ཕྱིར། འདོད་ན་སོང་། དེ་འདྲའི་གང་ཟག་གི་ངོར་སྒྲ་མི་རྟག་པར་
སྒྲུབ་པ་ལ་གཞལ་བྱ་རྟགས་སུ་བཀོད་པའི་ཚེ་ན། གཞལ་བྱ་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་དེས་དེའི་ཚེ་ན་དེ་མི་རྟག་པ་ལ་
ཡོད་པར་ཚད་མས་ངེས། དེས་(༥༩ན)དེའི་ཚེ་ན་དེ་རྟག་པ་ལ་ཡང་
ཡོད་པར་ཚད་མས་ངེས་ལ། དེས་དེའི་ཚེ་ན་དེ་དེ་སྒྲུབ་ཀྱི་མཐུན་ཕྱོགས་
ལ་ཡོད་པར་ཚད་མས་མ་ངེས་པའི་ཁྱད་པར་འཐད་པར་ཐལ། འདོད་པ་
དེའི་ ཕྱིར། འདོད་ན་ སོང་། དེའི་ ཚེ་ན་ གཞལ་ བྱ་ ཆོས་ཅན། རྩ་ བར་
འདོད་ལན་བཏབ་པའི་ཐལ་འགྱུར་ལ་དེར་ཐལ། དེའི་ཕྱིར། འདོད་ན།
དེ་ཆོས་ཅན། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་
གིས་ ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་ངེས་པར་
ཐལ། འདོད་ པའི་ ཕྱིར། འཁོར་ གསུམ། ཁ་ ཅིག་ ན་ རེ། དེ་ སྒྲུབ་ ཀྱི་
དངོས་མ་ངེས་ཀྱི་གཏན་ཚིགས་ཡིན་ན། རང་ཉིད་ཀྱི་རྟགས་ཀྱིས་དེ་
སྒྲུབ་ཀྱི་ཁྱབ་པ་རྣལ་མར་མ་ངེས་པའི་ཁྱབ་ཟེར་ན། བུམ་པ་དང་རྫས་ཐ་
དད་ཆོས་ཅན། རང་ཉིད་ཀྱི་རྟགས་ཀྱིས་བུམ་པ་ཚད་མས་མ་དམིགས་
པའི་ས་ཕྱོགས་སུ་བུམ་པ་ཡོད་པར་སྒྲུབ་པའི་ཁྱབ་པ་རྣལ་མར་མ་ངེས་
པར་ཐལ། དེ་སྒྲུབ་ཀྱི་དངོས་མ་ངེས་ཀྱི་གཏན་ཚིགས་ཡིན་པའི་ཕྱིར། །
རྟགས་གྲུབ་སྟེ། དེ་འདྲ་བ་དེ་དེ་ལྟ་བུའི་ས་ཕྱོགས་སུ་བུམ་པ་ཡོད་པར་
236



སྒྲུབ་པའི་དེ་ཡིན་པའི་ཕྱིར་ཏེ། དེ་དང་བུམ་ཡོད་ཀྱི་གཞི་མཐུན་ཡོད་
པར་ཚད་མས་ངེས་ཤིང་། དེ་དང་བུམ་མེད་ཀྱི་གཞི་མཐུན་ཡོད་པར་
ཚད་མས་ངེས་པའི་སྒོ་ནས་དེ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་ཡོད་པའི་ཕྱིར་ཏེ། དེ་དང་བུམ་ཡོད་ཀྱི་གཞི་མཐུན་ཡོད། དེ་
དང་བུམ་མེད་གྱི་གཞི་མཐུན་ཡང་ཡོད་པའི་ཕྱིར། རྩ་བར་འདོད་མི་ནུས་
ཏེ། བུམ་པ་དང་རྫས་ཐ་དད་ཡིན་ན། བུམ་པ་ཡོད་པའི་ཁྱབ་པ་རྣལ་
མར་ངེས་པའི་ཕྱིར། ཁ་ཅིག་ན་རེ། དེ་སྒྲུབ་ཀྱི་ལྷག་ལྡན་གྱི་མ་ངེས་པའི་
གཏན་ཚིགས་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་གང་ཟག་གིས་ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་
ངེས་ཤིང༌། དེས་ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་ཡོད་མེད་ཐེ་ཚོམ་
ཟ་བ། ཁྱོད་དེ་སྒྲུབ་ཀྱི་ཡང་དག་ལྷག་ལྡན་གྱི་མ་ངེས་པའི་གཏན་ཚིགས་
ཀྱི་མཚན་ཉིད། དེ་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་
སོང་བའི་གང་ཟག་གིས་ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་ཡོད་པར་
ཚད་མས་ངེས་ཤིང་། དེས་ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་མེད་ཐེ་
ཚོམ་ཟ་བ། ཁྱོད་དེ་སྒྲུབ་ཀྱི་འགལ་བ་ལྷག་ལྡན་གྱི་མ་ངེས་པའི་གཏན་
ཚིགས་ཀྱི་མཚན་ཉིད། ཟེར་ན། ཁྱོད་ཆོས་ཅན། ཁྱོད་སྒྲ་མི་རྟག་པར་
སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་དེས་ཁྱོད་རྟག་པ་ལ་
ཡོད་མེད་ཐེ་ཚོམ་ཟ་བར་ཐལ། ཁྱོད་དེ་སྒྲུབ་ཀྱི་ཡང་དག་ལྷག་ལྡན་གྱི་
མ་ངེས་པའི་གཏན་ཚིགས་ཡིན་པའི་ཕྱིར། ཞེས་པའི་ཐལ་འགྱུར་ལ་
237



ཁྱབ་ པ་ ཡོད་ པར་ ཐལ། མཚན་ ཉིད་ དེ་ འཐད་ པའི་ ཕྱིར། འདོད་ན།
བྱས་པ་མི་རྟག་པ་ལ་ཡོད་པར་ཚད་མས་ངེས་ཤིང་། དེ་སྒྲ་མི་རྟག་པར་
སྒྲུབ་པའི་མཐུན་ཕྱོགས་ལ་ཡོད་པར་ཚད་མས་མ་ངེས་པའི་སྒོ་ནས་དེ་དེ་
སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ལ་སྒྲ་ཆོས་ཅན། མི་རྟག་
སྟེ། བྱས་པའི་ ཕྱིར། ཞེས་ བཀོད་ པའི་ ཚེ་ན་ བྱས་ པ་ ཆོས་ཅན། དེར་
ཐལ། དེའི་ཕྱིར་ཏེ། བྱས་རྟགས་ཀྱིས་དེ་ཡིན་པའི་ཕྱིར་ཏེ། དེའི་རྟགས་
ཀྱིས་དེ་སྒྲུབ་ཀྱི་ལྷག་ལྡན་གྱི་མ་ངེས་པའི་གཏན་ཚིགས་ཡིན་པའི་ཕྱིར།
(༥༩བ ) ཁྱབ་སྟེ། དེའི་རྟགས་ཀྱིས་དེ་སྒྲུབ་ཀྱི་འགལ་བ་ལྷག་ལྡན་
གྱི་མ་ངེས་པའི་གཏན་ཚིགས་མེད་པའི་ཕྱིར་ཏེ། དེའི་རྟགས་ཀྱིས་དེ་
སྒྲུབ་ཀྱི་རྟགས་སུ་བཀོད་པ་ཡང་ཡིན། རྟག་པ་ལ་ཡོད་པར་ཚད་མས་
ངེས་པ་ཡང་ཡིན་པའི་གཞི་མཐུན་མེད་པའི་ཕྱིར། གོང་གི་རྟགས་དེར་
ཐལ། དེའི་རྟགས་ཀྱིས་དེ་སྒྲུབ་ཀྱི་ཐུན་མོང་བའི་མ་ངེས་པའི་གཏན་
ཚིགས་ ཡིན་ པའི་ ཕྱིར། ཁྱབ་ སྟེ། བྱས་ པའི་ རྟགས་ ཀྱིས་ དེ་ སྒྲུབ་ ཀྱི་
དངོས་མ་ངེས་པའི་གཏན་ཚིགས་མེད་པའི་ཕྱིར་ཏེ། དེའི་རྟགས་ཀྱིས་དེ་
སྒྲུབ་ཀྱི་རྟགས་སུ་བཀོད་པ་ཡང་ཡིན། རྟག་པ་ལ་ཡོད་པར་ཚད་མས་
ངེས་པ་ཡང་ཡིན་པའི་གཞི་མཐུན་མེད་པའི་ཕྱིར། གོང་གི་རྟགས་དེར་
ཐལ། དེའི་རྟགས་ཀྱིས་དེ་སྒྲུབ་ཀྱི་རྟགས་སུ་བཀོད་པ་གང་ཞིག དེ་
སྒྲུབ་ཀྱི་དེ་ཡིན་པའི་ཕྱིར། རྩ་བར་འདོད་མི་ནུས་ཏེ། དེས་ཁྱོད་རྟག་པ་
ལ་མེད་པར་ཚད་མས་ངེས་པའི་ཕྱིར་ཏེ། དེས་ཁྱོད་མི་རྟག་པ་ཁོ་ན་ལ་
238



ཡོད་ པར་ཚད་མས་ངེས་ པའི་ ཕྱིར། རྟགས་གྲུབ་སྟེ། དེས་བྱས་པ་མི་
རྟག་པ་ཁོ་ན་ལ་ཡོད་པར་ཚད་མས་ངེས་པའི་ཕྱིར་ཏེ། དེས་བྱས་ན་མི་
རྟག་པའི་ཁྱབ་པ་ཚད་མས་ངེས་པའི་ཕྱིར། མཚན་ཉིད་གཉིས་པ་དེ་
འགོད་ཚུལ་ལ་ཡང་རྟོགས་སླའོ། །ཟུར་དང་པོ་སྔར་བཞིན་ལ། ཁྱོད་དེ་
སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་དེ་སྒྲུབ་ཀྱི་
མཐུན་ཕྱོགས་ལ་ཡོད་པར་ཚད་མས་ངེས་པ། ཁྱོད་དེ་ཡིན་པའི་མཚན་
ཉིད། དེས་ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་ཡོད་པར་ཚད་མས་ངེས་
པ། ཁྱོད་གཉིས་པ་དེ་ཡིན་པའི་མཚན་ཉིད། ཟེར་ན། སྔ་མ་ལྟར་བཀོད་
པའི་ཚེ་ན་བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་མཚན་ཉིད་དང་
པོའི་ཟུར་ ཕྱི་མ་དེར་ཐལ། དེ་སྒྲུབ་ ཀྱི་མཚོན་བྱ་དང་པོ་དེའི་ ཕྱིར།།
རྟགས་སླ། མཚན་ཉིད་གཉིས་པ་ལ་ཡང་གནོད་བྱེད་འཕེན་ཚུལ་ངེས་
སླའོ། །དེ་དག་ལ་སྐྱོན་འཕེན་པ་ཁ་ཅིག་ན་རེ། བྱས་པ་སྒྲ་བྱས་པ་མི་
རྟག་པར་སྒྲུབ་པའི་ཡང་དག་ལྷག་ལྡན་གྱི་མ་ངེས་པའི་གཏན་ཚིགས་སུ་
སོང་བ་ཡོད་པར་ཐལ། དེ་སྒྲའི་བྱས་པ་མི་རྟག་པར་སྒྲུབ་པའི་དེར་སོང་
བ་ཡོད་པའི་ ཕྱིར། འདོད་ན་སོང་། སྒྲ་བྱས་པ་མི་རྟག་པར་སྒྲུབ་པའི་
ཡང་དག་ལྷན་ལྡན་གྱིས་མ་ངེས་པའི་གཏན་ཚིགས་ཡིན་པ་ཡོད་པར་
ཐལ་ལོ། །འདོད་ན། སྒྲ་ཆོས་ཅན། བྱས་པ་ཁྱོད་ཡིན་པར་ཐལ། ཁྱོད་
ཀྱི་རྟགས་ཀྱིས་བྱས་པ་མི་རྟག་པར་སྒྲུབ་པའི་འགོད་ཚུལ་ཡིན་འགོད་
གང་ཞིག ཁྱོད་བྱས་པ་མི་རྟག་པར་སྒྲུབ་པའི་ཕྱོགས་ཆོས་ཡིན་པའི་
239



ཕྱིར། གཉིས་པ་དེར་ཐལ། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་གང་ཟག་ཡོད་པའི་ཕྱིར་ཏེ། དེས་ཁྱོད་དེ་སྒྲུབ་ཀྱི་མཐུན་ཕྱོགས་ལ་
ཡོད་པར་ཚད་མས་ངེས་པ་ཡོད་པའི་ཕྱིར་ཏེ། ཁྱོད་དེ་སྒྲུབ་ཀྱི་ཡང་དག་
ལྷག་ལྡན་གྱི་མ་ངེས་པའི་གཏན་ཚིགས་ཡིན་པའི་ཕྱིར། འཁོར་གསུམ་
ཟེར་རོ།།
༈ གཉིས་པ་རང་ལུགས་གཞག་པ་ལ། སྦྱོར་བ་དང་མཐའ་
དཔྱད་པ་གཉིས། དང་པོ་ནི་ངག་སྨྲ་དང་ཆགས་བཅས་ཀྱི་གཞི་མཐུན་
ཡོད་པར་ཚད་མས་ངེས་ཤིང་། དེ་དང་ཆགས་བྲལ་གྱི་གཞི་མཐུན་ཡོད་
མེད་ཐེ་ཚོམ་ཟ་བའི་སྒོ་ནས། དེ་ངག་སྨྲ་བའི་སྐྱེས་བུ་ཕ་རོལ་པོ་ཆགས་
བཅས་སུ་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་གི་ངོ་བོར་
ངག་སྨྲ་བ་ཆོས་ཅན། ངག་སྨྲ་བའི་སྐྱེས་བུ་ཕ་རོལ་པོ་ཆགས་བཅས་སུ་
སྒྲུབ་པའི་ཡང་དག་ལྷག་ལྡན་གྱིས་མ་ངེས་པའི་གཏན་ཚིགས་ཡིན་ཏེ།
ཁྱོད་དེ་སྒྲུབ་ཀྱི་ཕྱོགས་ཆོས་གང་ཞིག ཁྱོད་དེ་སྒྲུབ་ལ་ ( ༦༠ན
)ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་དང་ཆགས་བཅས་
ཀྱི་གཞི་མཐུན་ཡོད་པར་ཚད་མས་ངེས། དེས་ཁྱོད་དང་ཆགས་བྲལ་གྱི་
གཞི་མཐུན་ཡོད་མེད་ཐེ་ཚོམ་ཟ་བའི་ཕྱིར། ད་
༈ གཉིས་པ་མཐའ་དཔྱད་པ་ལ། མཚན་ཉིད་དང་། དབྱེ་བ་
གཉིས། དང་པོ་ནི། དེ་སྒྲུབ་ཀྱི་ཕྱོགས་ཆོས་ཀྱང་ཡིན། ཁྱོད་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་གིས། ཁྱོད་ཀྱི་རྟགས་ཀྱིས་དེ་
240



སྒྲུབ་ཀྱི་རྗེས་ཁྱབ་རྣལ་མར་ཡང་མ་ངེས། དེས་དེ་ཕྱིན་ཅི་ལོག་ཏུ་ཡང་
ཚད་མས་མ་ངེས་པ་ཡང་ཡིན་པའི་གཞི་མཐུན་པར་དམིགས་པ། ཁྱོད་
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་པའི་
མཚན་ཉིད། གཉིས་པ་ནི། དེ་ལ་དབྱེ་ན། ཐུན་མོང་མ་ཡིན་ པའི་ དེ་
དང་། ཐུན་མོང་བའི་དེ་གཉིས་སུ་ཡོད། སྒྲ་མི་རྟག་པར་སྒྲུབ་པའི་མ་
ངེས་པའི་ གཏན་ཚིགས་ཀྱང་ཡིན། ཁྱོད་ སྒྲ་མི་རྟག་པར་སྒྲུབ་པ་ལ་
ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་མི་རྟག་པ་ལ་ཡོད་པར་
ཚད་མས་མ་ངེས། དེས་ཁྱོད་རྟག་པ་ལ་ཡོད་པར་ཚད་མས་མ་ངེས་པ་
ཡང་ཡིན་པའི་གཞི་མཐུན་པར་དམིགས་པ། ཁྱོད་ཁྱོད་ཀྱི་རྟགས་ཀྱིས་
སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་
ཚིགས་ཀྱི་མཚན་ཉིད། གཉིས་པ་དེ་ལ་དབྱེ་ན། མི་མཐུན་ཕྱོགས་ལ་
མེད་ནས་ མ་ མཐོང་ ཞིང་། མཐུན་ ཕྱོགས་ ལ་ ཡོད་ ཀྱང་ ཡོད་ པ་ ལྟར་
སྐབས་ཀྱི་རྒོལ་བས་མ་ངེས་པའི་དེ་དང་། མཐུན་ཕྱོགས་ལ་མེད་ནས་མ་
མཐོང་ཞིང༌། མི་མཐུན་ཕྱོགས་ལ་ཡོད་ཀྱང་ཡོད་པ་ལྟར་སྐབས་ཀྱི་རྒོལ་
བས་མ་ངེས་པའི་དེ་དང་། མཐུན་ཕྱོགས་ལ་ཡོད་ཀྱང་ཡོད་པ་ལྟར་དེས་
མ་ངེས་ཤིང་། མི་མཐུན་ཕྱོགས་ལ་ཡོད་ཀྱང་ཡོད་པ་ལྟར་དེས་མ་ངེས་
པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་དང་གསུམ་དུ་
ཡོད། དང་པོ་ནི། སྒྲ་ཆོས་ཅན། མི་རྟག་ཏེ། གཉན་བྱ་ཡིན་པའི་ ཕྱིར་
ཞེས་བཀོད་པའི་ཚེ་ན་དེ་ལྟ་བུ། གཉིས་པ་ནི། སྒྲ་ཆོས་ཅན། རྟག་སྟེ་
241



མཉན་བྱ་ཡིན་པའི་ཕྱིར། ཞེས་བཀོད་པའི་ཚེ་ན་དེ་ལྟ་བུ། གསུམ་པ་ནི།
ཤེས་བྱ་ཆོས་ཅན། རྟག་སྟེ། བློའི་ཡུལ་དུ་བྱ་རུང་ཡིན་པའི་ཕྱིར། ཞེས་
བཀོད་པའི་ཚེ་ན་དེ་ལྟ་བུ། སྒྲ་མི་རྟག་པར་སྒྲུབ་པའི་མ་ངེས་པའི་གཏན་
ཚིགས་ཀྱང་ཡིན། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་གིས་ཁྱོད་མི་རྟག་པ་ལ་ཡོད་པར་ཚད་མས་ངེས་པ་དང་། དེས་ཁྱོད་
རྟག་པ་ལ་ཡོད་པར་ཚད་མས་ངེས་པ་གང་རུང་ཡང་ཡིན་པའི་གཞི་
མཐུན་པར་དམིགས་པ་ཁྱོད་ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་
པའི་ཐུན་མོང་བའི་མ་ངེས་པའི་གཏན་ཚིགས་ཡིན་པའི་མཚན་ཉིད། དེ་
ལ་དབྱེ་ན། དངོས་མ་ངེས་ཀྱི་དེ་དང་། ལྷག་ལྡན་གྱི་མ་ངེས་པའི་དེ་ག
ཉིས་ སུ་ཡོད། སྒྲ་མི་རྟག་པར་སྒྲུབ་པའི་ཐུན་མོང་བའི་མ་ངེས་པའི་
གཏན་ཚིགས་ཀྱང་ཡིན། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་གིས་ཁྱོད་མི་རྟག་པ་ལ་ཡོད་པར་ཚད་མས་ངེས་པ་དང་། དེས་
ཁྱོད་རྟག་པ་ལ་ཡོད་པར་ཚད་མས་ངེས་པ་གཉིས་ཀ་ཡང་ཡིན་པའི་གཞི་
མཐུན་པར་དམིགས་པ། ཁྱོད་ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་
པའི་དངོས་མ་ངེས་ཀྱི་གཏན་ཚིགས་ཡིན་པའི་མཚན་ཉིད། མཚན་གཞི་
ནི། གཞལ་བྱ་ལྟ་བུ། སྒྲ་མི་རྟག་པར་སྒྲུབ་པའི་ཐུན་མོང་བའི་མ་ངེས་
པའི་གཏན་ཚིགས་ཀྱང་ཡིན། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་ ( ༦༠བ ) གང་ཟག་གིས་ཁྱོད་མི་རྟག་པ་ལ་ཡོད་པར་ཚད་མས་
ངེས་པ་དང་། དེས་ཁྱོད་རྟག་པ་ལ་ཡོད་པར་ཚད་མས་ངེས་པ་གཉིས་ཀ་
242



མ་ཡིན་པ་ཡང་ཡིན་པའི་གཞི་མཐུན་པར་དམིགས་པ། །ཁྱོད་ཁྱོད་ཀྱི་
རྟགས་ཀྱིས་སྒྲ་མི་རྟག་པར་སྒྲུབ་པའི་ལྷག་ལྡན་གྱི་མ་ངེས་པའི་གཏན་
ཚིགས་ཀྱི་མཚན་ཉིད། དེ་ལ་དབྱེ་ན། ཡང་དག་ལྷག་ལྡན་གྱི་མ་ངེས་
པའི་དེ་དང་། འགལ་བ་ལྷག་ལྡན་གྱི་དེ་གཉིས་སུ་ཡོད། སྒྲ་མི་རྟག་པར་
སྒྲུབ་པའི་ལྷག་ལྡན་གྱི་མ་ངེས་པའི་གཏན་ཚིགས་ཀྱང་ཡིན། ཁྱོད་དེ་
སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས། ཁྱོད་མི་རྟག་པ་ལ་
ཡོད་པར་ཚད་མས་ངེས་པ་ཡང་ཡིན་པའི་གཞི་མཐུན་པར་དམིགས་པ།
ཁྱོད་ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་དང་པོ་དེ་ཡིན་པའི་
མཚན་ཉིད། དེ་ཡང་ཡིན། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་གིས་ཁྱོད་རྟག་པ་ལ་ཡོད་པར་ཚད་མས་ངེས་པ་ཡང་ཡིན་པའི་
གཞི་མཐུན་པར་དམིགས་པ། ཁྱོད་ཁྱོད་ཀྱི་རྟགས་ཀྱིས་སྒྲ་མི་རྟག་པར་
སྒྲུབ་པའི་གཉིས་པ་དེ་ཡིན་པའི་མཚན་ཉིད། དང་པོའི་མཚན་གཞི་ནི།
གཞལ་བྱ་མི་རྟག་པ་ལ་ཡོད་པར་ཚད་མས་ངེས་ཤིང་། གཞལ་བྱ་རྟག་
པ་ལ་ཡོད་པར་ཚད་མས་མ་ངེས་པའི་སྒོ་ནས་གཞལ་བྱ་སྒྲ་མི་རྟག་པར་
སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་གི་ངོར། སྒྲ་ཆོས་ཅན།
མི་རྟག་ཏེ། གཞལ་བྱ་ཡིན་པའི་ཕྱིར་ཞེས་བཀོད་པའི་ཚེ་ན་དེ་ལྟ་བུའོ།
།གཉིས་པའི་མཚན་གཞི་ནི། གཞལ་བྱ་རྟག་པ་ལ་ཡོད་པར་ཚད་མས་
ངེས་ཤིང་གཞལ་བྱ་མི་རྟག་པ་ལ་ཡོད་པར་ཚད་མས་མ་ངེས་པའི་སྒོ་
ནས་གཞལ་བྱ་སྒྲ་མི་རྟག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་



གང་ཟག་གི་ངོར། སྒྲ་ཆོས་ཅན། མི་རྟག་ཏེ། གཞལ་བྱ་ཡིན་པའི་ཕྱིར།
ཞེས་བཀོད་པའི་ཚེ་ན་དེ་ལྟ་བུའོ།།
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། གཉན་བྱ་
ཆོས་ཅན། ཁྱོད་སྒྲ་མི་རྟག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་
གང་ཟག་གིས་ཁྱོད་མི་རྟག་པ་ལ་ཡོད་པར་ཚད་མས་མ་ངེས་པར་ཐལ།
ཁྱོད་དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡིན་
པའི་ ཕྱིར། ཁྱབ་ པ་ ཁས། འདོད་མི་ནུས་ཏེ། ཁྱོད་ དེ་ སྒྲུབ་ལ་ཕྱོགས་
ཆོས་ཅན་དུ་སོང་བའི་གང་ཟག་ཀྱང་ཡིན། དེ་མི་རྟག་པ་ལ་ཡོད་པར་
ཚད་མས་ངེས་པའི་གང་ཟག་ཀྱང་ཡིན་པའི་གཞི་མཐུན་ཡོད་པའི་ཕྱིར་
ཏེ། དེ་དེ་སྒྲུབ་ཀྱི་ཐུན་མོང་བའི་མ་ངེས་པའི་གཏན་ཚིགས་སུ་སོང་བའི་
གང་ཟག་ཡོད་པའི་ཕྱིར། མ་གྲུབ་ན། དེ་དེ་སྒྲུབ་ལ་ཕྱོགས་ཆོས་ཅན་དུ་
སོང་བའི་གང་ཟག་ཡིན་ན། དེ་དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་
པའི་གཏན་ཚིགས་སུ་སོང་བའི་གང་ཟག་ཡིན་དགོས་པར་ཐལ། མ་
གྲུབ་པ་གང་ཞིག དེ་དེ་སྒྲུབ་ཀྱི་རྟགས་ཡང་དག་ཏུ་སོང་བའི་གང་
ཟག་མེད་པའི་ཕྱིར། འདོད་ན། བྱས་པ་དེ་སྒྲུབ་ལ་ཕྱོགས་ཆོས་ཅན་དུ་
སོང་བའི་གང་ཟག་ཡིན་ན། བྱས་པ་དེ་སྒྲུབ་ཀྱི་རྟགས་ཡང་དག་ཏུ་སོང་
བའི་གང་ཟག་ཡིན་དགོས་པར་ཐལ། འདོད་པའི་ཕྱིར། ཟེར་ན་མ་ཁྱབ།
ཁ་ཅིག་ན་རེ། བྱས་པ་སྒྲ་མི་རྟག་པར་སྒྲུབ་པའི་ཐུན་མོང་བའི་མ་ངེས་
པའི་གཏན་ཚིགས་སུ་སོང་བའི་གང་ཟག་མེད་པར་ཐལ། དེ་དེ་སྒྲུབ་ཀྱི་
244



དངོས་མ་ངེས་ཀྱི་གཏན་ཚིགས་སུ་སོང་བའི་གང་ཟག་མེད། དེ་དེ་སྒྲུབ་
ཀྱི་འགལ་བ་ལྷག་ལྡན་གྱི་མ་ངེས་པའི་གཏན་ཚིགས་སུ་སོང་བའི་གང་
ཟག་ཡང་མེད་པའི་ཕྱིར། ཟེར་ན་མ་ཁྱབ། རྟགས་གཉིས་ཀ་རེ་རེ་ནས་
གྲུབ་སྟེ། བྱས་པ་རྟག་པ་ལ་ཡོད་པར་ཚད་མས་ངེས་ ( ༦༡ན)པའི་
གང་ཟག་མེད་པའི་ཕྱིར། ཟེར་རོ། ཁ་ཅིག་ན་རེ། གཞལ་བྱ་སྒྲ་མི་རྟག་
པར་སྒྲུབ་པའི་ལྷག་ལྡན་གྱི་མ་ངེས་པའི་གཏན་ཚིགས་སུ་སོང་བའི་གང་
ཟག་དེ་ཁོ་ཁོ་རང་དུ་ཐལ། དེ་ཡོད་པའི་ཕྱིར། ཟེར་ན་མ་ཁྱབ། འདོད་
ན། དེ་འདྲའི་ གང་ ཟག་ ལ་ སྒྲ་ཆོས་ཅན། མི་རྟག་ཏེ། གཞལ་བྱ་ཡིན་
པའི་ཕྱིར་ཞེས་བཀོད་པའི་ཚེ་ན་གཞལ་བྱ་དེ་སྒྲུབ་ཀྱི་ཡང་དག་ལྷག་
ལྡན་གྱི་མ་ངེས་པའི་གཏན་ཚིགས་སུ་ཐལ། འདོད་པའི་ཕྱིར། འདོད་ན།
དེའི་ཚེ་ན་དེ་ཆོས་ཅན། དེ་མ་ཡིན་པར་ཐལ། དེ་སྒྲུབ་ཀྱི་དངོས་མ་ངེས་
ཀྱི་གཏན་ཚིགས་ཡིན་པའི་ཕྱིར་ཏེ། དེ་སྒྲུབ་གྱི་ཐུན་མོང་བའི་མ་ངེས་
པའི་གཏན་ཚིགས་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་
སོང་བའི་གང་ཟག་གིས་ཁྱོད་མི་རྟག་པ་ལ་ཡོད་པར་ཚད་མས་ངེས།
དེས་ཁྱོད་རྟག་པ་ལ་ཡང་ཡོད་པར་ཚད་མས་ངེས་པའི་ཕྱིར། རྟགས་དང་
པོ་སླ། གཉིས་པ་གྲུབ་ཏེ། གཞལ་བྱ་དེ་སྒྲུབ་ཀྱི་ཡང་དག་ལྷག་ལྡན་གྱི་
མ་ངེས་པའི་གཏན་ཚིགས་སུ་སོང་བའི་གང་ཟག་གིས་གཞལ་བྱ་མི་རྟག་
པ་ལ་ཡོད་པར་ཚད་མས་ངེས་པའི་ཕྱིར་ཏེ། དེ་དེ་སྒྲུབ་ཀྱི་ཡང་དག་ལྷག་
ལྡན་གྱི་མ་ངེས་པའི་གཏན་ཚིགས་སུ་སོང་བའི་གང་ཟག་གིས་དེ་ལྟར་
245



ཚད་མས་ངེས་པའི་ཕྱིར། རྩ་རྟགས་གསུམ་པ་གྲུབ་སྟེ། གཞལ་བྱ་དེ་
སྒྲུབ་ཀྱི་ཡང་དག་ལྷག་ལྡན་གྱི་མ་ངེས་པའི་གཏན་ཚིགས་སུ་སོང་བའི་
གང་ཟག་དེས་གཞལ་བྱ་རྟག་པ་ལ་ཡོད་པར་ཚད་མས་ངེས་པའི་ཕྱིར་ཏེ།
དེ་དེ་སྒྲུབ་ཀྱི་འགལ་བ་ལྷག་ལྡན་གྱི་མ་ངེས་པའི་གཏན་ཚིགས་སུ་སོང་
བའི་གང་ཟག་གིས་དེ་ལྟར་ཚད་མས་ངེས་པའི་ཕྱིར། གཞན་ཡང་། རྩ་
བའི་གསལ་བ་དེར་ཐལ། དེ་དེ་སྒྲུབ་ཀྱི་ཡང་དག་ལྷག་ལྡན་གྱི་མ་ངེས་
པའི་ གཏན་ཚིགས་ སུ་ སོང་ བའི་ གང་ ཟག་ དེ། ཁོ་ ཁོ་ རང་ གང་ ཞིག།
དེ་དེ་སྒྲུབ་ཀྱི་འགལ་བ་ལྷག་ལྡན་གྱི་མ་ངེས་པའི་གཏན་ཚིགས་སུ་སོང་
བའི་གང་ཟག་དེ་ཁོ་ཁོ་རང་ཡིན་པའི་ཕྱིར། ཟེར་ན་ཡང་མ་ཁྱབ་བོ། ཁ་
ཅིག་ན་རེ། གཞལ་བྱ་སྒྲ་མི་རྟག་པར་སྒྲུབ་པའི་ཐུན་མོང་བའི་མ་ངེས་
པའི་གཏན་ཚིགས་སུ་སོང་བའི་གང་ཟག་ཡིན་ན། དེ་དེ་སྒྲུབ་ཀྱི་དངོས་
མ་ངེས་ཀྱི་གཏན་ཚིགས་སུ་སོང་བའི་གང་ཟག་ཡིན་དགོས་པར་ཐལ།
དེ་དེ་སྒྲུབ་ཀྱི་ཐུན་མོང་བའི་མ་ངེས་པའི་གཏན་ཚིགས་སུ་སོང་བའི་གང་
ཟག་དེ་ལ། དེ་དེ་སྒྲུབ་ཀྱི་དངོས་མ་ངེས་ཀྱི་གཏན་ཚིགས་སུ་སོང་བའི་
ཕྱིར། ཟེར་ན་མ་ཁྱབ་བོ། །ཁ་ཅིག་ན་རེ། གཉན་བྱ་སྒྲ་མི་རྟག་པར་སྒྲུབ་
པའི་ཐུན་མོང་བའི་མ་ངེས་པའི་གཏན་ཚིགས་སུ་སོང་བའི་གང་ཟག་
ཡོད་པར་ཐལ། གཞལ་བྱ་དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་
གཏན་ཚིགས་སུ་སོང་བའི་གང་ཟག་ཡོད་པ་གང་ཞིག གཉན་བྱ་དེ་
སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡིན་པ་བཞིན་
246



དུ། གཞལ་བྱ་དེ་སྒྲུབ་ཀྱི་ཐུན་མོང་བའི་མ་ངེས་པའི་གཏན་ཚིགས་ཡིན་
པའི་ཕྱིར། ཟེར་ན་མ་ཁྱབ་བོ། །ཁ་ཅིག་ན་རེ། ཁྱོད་སྒྲ་མི་རྟག་པར་སྒྲུབ་
པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་སུ་སོང་བའི་གང་
ཟག་དང༌། ཁྱོད་སྒྲ་མི་རྟག་པར་སྒྲུབ་པའི་ཡང་དག་ལྷག་ལྡན་གྱི་མ་ངེས་
པའི་གཏན་ཚིགས་སུ་སོང་བའི་གང་ཟག་ཡོད་པར་ཐལ། ཁྱོད་སྒྲ་མི་
རྟག་ པར་ སྒྲུབ་ པའི་ རྟགས་ ཡང་ དག་ ཡིན་ པའི་ ཕྱིར་ ཞེས་ པའི་ ཐལ་
འགྱུར་ལ་ཁྱབ་པ་ཡོད་པར་ཐལ། བྱས་པ་དེ་སྒྲུབ་ཀྱི་ཐུན་མོང་མ་ཡིན་
པའི་མ་ངེས་པའི་གཏན་ཚིགས་སུ་སོང་བའི་གང་ཟག་ཡོད། དེ་གཅིག་
ཤོས ( ༦༡བ )དེར་སོང་བའི་གང་ཟག་ཡོད་པའི་ཕྱིར་ཟེར་ན་མ་ཁྱབ། །
འདོད་ན། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་བཀོད་
པའི་ཚེ་ན་བྱས་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
དེའི་ཚེ་ན་དེ་དེ་སྒྲུབ་ཀྱི་མ་ངེས་པའི་གཏན་ཚིགས་སུ་བཀོད་པ་མེད་པའི་
ཕྱིར་ཏེ། དེའི་ཚེ་ན་དེ་དེ་སྒྲུབ་ཀྱི་གཏན་ཚིགས་ལྟར་སྣང་དུ་བཀོད་པ་
མེད་པའི་ཕྱིར། མ་གྲུབ་ན། དེའི་ཚེ་ན་དེའི་རྟགས་ཀྱི་དེ་སྒྲུབ་ཀྱི་གཏན་
ཚིགས་ལྟར་སྣང་གི་རྟགས་སྦྱོར་བཀོད་པར་ཐལ། མ་གྲུབ་པའི་ཕྱིར།
འདོད་ན། དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་གི་རྟགས་སྦྱོར་
བཀོད་པའི་ཚེ་ན་དེའི་རྟགས་ཀྱིས་དེ་སྒྲུབ་ཀྱི་གཏན་ཚིགས་ལྟར་སྣང་གི་
རྟགས་ སྦྱོར་བཀོད་ པར་ ཐལ་ལོ། །གཞན་ ཡང་། བྱས་ པ་དེ་ སྒྲུབ་ ཀྱི་
རྟགས་ཡང་རྟག་ཏུ་བཀོད་པའི་ཚེ་ན་དེ་དེ་སྒྲུབ་ཀྱི་གཏན་ཚིགས་ལྟར་
247



སྣང་དུ་བཀོད་པ་ཡོད་པར་ཐལ། སྒྲ་ཆོས་ཅན། མི་རྟག་ཏེ། བྱས་པའི་
ཕྱིར་ཞེས་བཀོད་པའི་ཚེ་ན་བྱས་པ་དེ་སྒྲུབ་ཀྱི་གཏན་ཚིགས་ལྟར་སྣང་དུ་
བཀོད་པ་ ཡོད་པའི་ཕྱིར། ཟེར་ན་མ་ཁྱབ། རྟགས་དེར་ཐལ། སྒྲ་བྱས་
པར་ཚད་མས་མ་ངེས་པའི་གང་ཟག་གིས་དེའི་ཚེ་ན་བྱས་པ་དེ་སྒྲུབ་ཀྱི་
གཏན་ཚིགས་ལྟར་སྣང་དུ་བཀོད་པའི་ཕྱིར་ཏེ། དེ་འདྲའི་གང་ཟག་གིས་
དེ་ལྟར་བཀོད་པའི་ཚེ་ན། དེ་དེ་སྒྲུབ་ཀྱི་གཏན་ཚིགས་ལྟར་སྣང་ཡིན་
པའི་ཕྱིར། རྟགས་སླ་ཟེར་རོ། །
མེད་ན་མི་འབྱུང་རྒྱས་པར་བཤད་པ་ལ།
མདོར་བསྟན་པ།།
༈ བཞི་པ་མེད་ན་མི་འབྱུང་རྒྱས་པར་བཤད་པ་ལ། མདོར་
བསྟན་པ་དང་། རྒྱས་པར་བཤད་པ་གཉིས། དང་པོ་ལ་གཞན་ལུགས་
དགག་པ། རང་ལུགས་བཞག་པ། མཇུག་བསྡུ་བ་དང་གསུམ། དང་པོ་
ལ་ རང་སྡེ་ལུང་དང་འགལ་བས་དགག་པ། ཐུན་མོང་དུ་མངོན་སུམ་
གྱིས་གནོད་པ་བསྟན་པ། གཞན་སྡེ་ཁས་བླངས་དང་འགལ་བས་དགག་
པ་དང་ གསུམ། དང་པོ་ལ། ཡོངས་ གཅོད་ལ་འབྲེལ་ པ་བཞེད་པར་
བསྟན་པ་དང་། རྣམ་བཅད་ལ་ལུང་འགལ་བརྗོད་པ་གཉིས། དང་པོ་
སྟོན་ པ་ ལ། གཏན་ ཚིགས་ ཀྱི་ནི་ ཚུལ་ གསུམ་ ལའང་། །ཞེས་ སོགས་
གསུངས། གཉིས་ པ་ སྟོན་ པ་ ལ། འཁྲུལ་ པ་ ཅན་ གྱི་ གཉེན་ པོར་ ནི།
།ཞེས་སོགས་གསུངས། གཉིས་པ་སྟོན་པ་ལ། ཡུལ་ལ་སོགས་པའི་ཁྱད་
248



པར་ལས། །ཞེས་སོགས་གསུངས། གསུམ་པ་སྟོན་པ་ལ། བདག་དང་
ས་ ལ་ཤེས་ ཡོད་ སོགས། །ཞེས་སོགས་ གསུངས། དེ་ཡང་། མི་མཐུན་
ཕྱོགས་ལ་མ་མཐོང་བ། །ཅེས་སོགས་ཀྱི་སྐབས་སུ་རྟགས་མི་མཐུན་
ཕྱོགས་ལ་མ་མཐོང་ཙམ་གྱིས་ལྡོག་ཁྱབ་མི་གྲུབ་པར་བསྟན་པ་ལ། དེ་
ལྟར་དུ་སློབ་དཔོན་ཕྱོགས་གླང་ཡང་བཞེད་དམ་ཞེ་ན། བཞེད་དེ། སློབ་
དཔོན་གྱིས་རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་པ་གྲུབ་པ་
རྟགས་ཆོས་མེད་ན་མི་འབྱུང་གི་འབྲེལ་པ་ངེས་པ་ལ་རག་ལས་ ( ༦༢ན
) པར་བཞེད་པའི་ཕྱིར་ཏེ། སློབ་དཔོན་གྱིས་ཕྱོགས་ཆོས་ཀྱི་མཚན་
ཉིད་འཆད་པའི་ཚིག་ཟུར་དུ་ངེས་བརྗོད་མཛད་པར་མ་ཟད་རྗེས་ཁྱབ་
དང་ལྡོག་ཁྱབ་ཀྱི་མཚན་ཉིད་འཆད་པའི་ཚིག་ཟུར་དུ་ཡང་ངེས་བརྗོད་
མཛད་པའི་ཕྱིར་ཏེ། སློབ་དཔོན་གྱིས་རྗེས་དཔག་བྱ་དང་དེ་མཚུངས་ལ།
ཡོད་དང་མེད་ལ་མེད་པར་ནི། ངེས་པ་ཞེས་གསུངས་པའི་ཕྱིར། འོ་ན་
དེ་ལྟར་ངེས་བརྗོད་མཛད་པ་ལ་དགོས་པ་ཅི་ཡོད་ཅེ་ན། དེའི་དགོས་པ་
སྟོན་པ་ལ་གཏན་ཚིགས་ཀྱི་ནི། ཞེས་སོགས་གསུངས། དེ་ལྟར་མ་ཡིན་
པར་རྟགས་མཐུན་ཕྱོགས་ལ་མཐོང་ཙམ་གྱིས་རྗེས་ཁྱབ་དང་། རྟགས་
མི་མཐུན་ཕྱོགས་ལ་མ་མཐོང་ཙམ་གྱིས་ལྡོག་ཁྱབ་གྲུབ་པར་ཁས་ལེན་
ཅིང་། སློབ་དཔོན་གྱི་ལུང་ལུང་ཚད་མར་ཁས་བླངས་པའི་སློབ་དཔོན་
དབང་ཕྱུག་ སྡེ་ ལ་ལུང་ འགལ་ སྟོན་ པ་ལ། དྲུག་ ཡོད་ པ་ ལས། ལུང་
འགལ་ དང་ པོ་ སྟོན་པ་ལ། འཁྲུལ་ པ་ ཅན་ གྱི་ གཉེན་པོར་ནི། ཞེས་
249



སོགས་ གསུངས། གཉིས་པ་སྟོན་པ་ལ། གལ་ཏེ་མ་མཐོང་བས་ ལྡོག་
འགྱུར། ཞེས་སོགས་གསུངས། གསུམ་པ་སྟོན་པ་ལ། ལྡོག་པ་ཅན་ཡང་
གཏན་ཚིགས་ འགྱུར། ཞེས་པ་འདི་གསུངས། བཞི་པ་སྟོན་པ་ལ། མ་
གྲུབ་སྦྱར་བ་བརྗོད་བྱ་མིན། ཞེས་སོགས་གསུངས། ལྔ་པ་སྟོན་པ་ལ།
ཁྱད་པར་རྣམ་པར་གཅོད་པ་ཡི། ཞེས་སོགས་གསུངས། དྲུག་པ་སྟོན་པ་
ལ། མ་མཐོང་ཕྱིར་རེག་མཐོང་བ་ལ། ཞེས་སོགས་གསུངས། དེ་ལྟར་
ཁས་ལེན་པ་ལ་ལུང་དང་འགལ་བས་གནོད་པ་མ་ཟད། མངོན་སུམ་
གྱིས་ཀྱང་གནོད་དོ། །ཞེས་སྟོན་པ་ལ། ཡུལ་ལ་སོགས་པའི་ཁྱད་པར་
ལས། ཞེས་སོགས་གསུངས། རྟགས་མི་མཐུན་ཕྱོགས་ལ་མ་མཐོང་ཙམ་
གྱིས་ལྡོག་ཁྱབ་གྲུབ་པར་འདོད་པའི་བྱེ་བྲག་པ་དང༌། རྒྱང་འཕེན་པ་
དང༌། གྲངས་ཅན་པ་སོགས་ལ་ཁས་བླངས་ནང་འགལ་གྱི་གནོད་བྱེད་
ཡོད་དོ། །ཞེས་ སྟོན་པ་ལ། བདག་དང་ས་ལ་ཤེས་ཡོད་སོགས། ཞེས་
སོགས་གསུངས། དེ་ལྟར་ཡང་རང་འགྲེལ་ལས། མི་དམིགས་པ་ཐམས་
ཅད་ནི་མེད་པ་རྟོགས་པར་བྱེད་པ་མིན་ནོ། །དེའི་ཕྱིར་གཅིག་ལོག་པས་
གཞན་ལྡོག་པར་འདོད་པས་ནི་དེ་གཉིས་རང་བཞིན་འབྲེལ་པ་འགའ་
ཞིག་ཀྱང་འདོད་པར་བྱ་དགོས་སོ། །དེ་ལྟར་མ་ཡིན་ན་གཏན་ཚིགས་གོ
(༦༢བ ) བར་བྱེད་པ་མ་ཡིན་པར་འགྱུར་རོ། །གཏན་ཚིགས་ཀྱི་ནི་
ཚུལ་གསུམ་ལའང་། །དེ་ཡི་མ་གྲུབ་བཟློག་དོན་དང་། །འཁྲུལ་པ་ཅན་
གྱི་གཉེན་པོར་ནི། །ངེས་པ་བརྗོད་པར་མཛད་པ་ཡིན། །འབྲེལ་པ་མེད་
250



པར་ནི་རྗེས་སུ་འགྲོ་བ་དང་ལྡོག་པ་ངེས་པ་མེད་དེ། དེས་ན་དེ་ཉིད་སྟོན་
པར་མཛད་པ་ན་ངེས་པ་བཤད་པ་ཡིན་ནོ། །དེ་ལ་རྗེས་སུ་འགྲོ་བ་ངེས་
པས་ནི་འགལ་བ་དང༌། དེའི་ཕྱོགས་དང་མཐུན་པ་རྣམས་བསལ་ལོ།།
ལྡོག་པས་ནི་མ་ངེས་པ་དང་། དེའི་ཕྱོགས་དང་མཐུན་པ་ལྷག་མ་དང་
ལྡན་པ་ལ་སོགས་པའོ། །གཉིས་ཀ་ལ་ཞེས་བྱ་བས་ནི་གཅིག་ལ་གྲུབ་
པ་བཀག་པ་ཡིན་ནོ། །རབ་ཏུ་གྲུབ་པ་ཞེས་སྨོས་པས་ནི་མཐུན་པའི་
ཕྱོགས་དང་མི་མཐུན་པའི་ཕྱོགས་དག་ལ་ལྷག་མ་དང་ལྡན་པ་དང་ཐུན་
མོང་མ་ ཡིན་ པའི་ ཐེ་ ཚོམ་ ཟ་བ་ དག་ ཀྱང་ངོ༌། ཞེས་ གསུངས་ཤིང་།
ཤཱཀྱས་ཀྱང་དེ་བཞིན་དུ་གསུངས་སོ།།
༈ གཉིས་པ་རང་ལུགས་བཞག་པ་ལ། སྒྲུབ་རྟགས་ཀྱི་ཁྱབ་
པ་འགྲུབ་པ་འབྲེལ་པ་ལ་ལྟོས་པར་བསྟན་པ་དང་། དགག་རྟགས་ཀྱི་
ཁྱབ་པ་འགྲུབ་པ་འགྲེལ་པ་ལ་ལྟོས་པར་བསྟན་པ་གཉིས། དང་པོ་ལ།
དངོས་ དང་། འབྲེལ་ པ་ དཔེའི་ སྟེང་ དུ་ བསྟན་ པའི་ ཚུལ། འབྲེལ་ པ་
བཤད་པའི་ཕན་ཡོན་བཤད་པ་དང་གསུམ། དང་པོ་སྟོན་པ་ལ། དེ་ཕྱིར་
དེ་ཙམ་དང་འབྲེལ་བའི། །ཞེས་སོགས་གསུངས། གཉིས་པ་སྟོན་པ་ལ།
དེ་ཕྱིར་ཆོས་མི་མཐུན་དཔེ་ལ། །ཞེས་སོགས་གསུངས། གསུམ་པ་སྟོན་
པ་ལ། དེ་ཉིད་ཀྱི་ཕྱིར་འབྲེལ་ཤེས་ན། །ཞེས་སོགས་གསུངས། གཉིས་
པ་ སྟོན་ པ་ ལ། དེ་ ཕྱིར་ རྒྱུ་ དང༌ རང་ བཞིན་ དག །ཅེས་ སོགས་
གསུངས། གསུམ་པ་མཇུག་བསྡུ་བ་སྟོན་པ་ལ། རྒྱུ་དང་འབྲས་བུའི་
251



དངོས་པོ་འམ། །ཞེས་སོགས་གསུངས། དེ་ཡང་རྟགས་མཐུན་ཕྱོགས་ལ་
མཐོང་ཙམ་གྱིས་ རྗེས་ཁྱབ་དང་། མི་མཐུན་ཕྱོགས་ལ་མ་མཐོང་ཙམ་
གྱིས་ལྡོག་ཁྱབ་གྲུབ་པར་འདོད་པའི་ལུགས་བཀག་ནས། འབྲས་རང་
གི་རྟགས་ཡང་དག་གི་ རྗེས་ སུ་འགྲོ་ལྡོག་གི་ཁྱབ་པ་འགྲུབ་པ་དེའི་
རྟགས་ཆོས་མེད་ན་མི་འབྱུང་བའི་འབྲེལ་པ་ངེས་པ་ལ་རག་ལས་སོ།།
ཞེས་ སྟོན་ པ་ ལ། དེ་ ཕྱིར་ དེ་ ཙམ་ ཞེས་ སོགས་ གསུངས། ཁོ་ ན་ རེ།
འབྲས་རང་གི་རྟགས་ཡང་དག་གི་ཁྱབ་པ་འགྲུབ་པ་ལ་ལྡོག་གཞི་མི་
མཐུན་ཕྱོགས་མཐའ་དག་ངེས་དགོས་པར་ཐལ། དེ་ལ་མི་མཐུན་ཕྱོགས་
མཐའ་དག་ལ་མེད་པར་ངེས་དགོས་ པའི་ ཕྱིར། ཞེ་ན། མ་ཁྱབ་ཅེས་
སྟོན་པ་ལ། ( ༦༣ན）དེ་ཕྱིར་ཆོས་མི་ཞེས་སོགས་གསུངས། རྟགས་
ཆོས་ཀྱི་འབྲེལ་པ་ཚད་མས་ངེས་པ་ལ་ཕན་ཡོན་ཇི་ལྟ་བུ་ཡོད་ཅེ་ན།
དེའི་ཕན་ཡོན་སྟོན་པ་ལ། དེ་ཉིད་ཀྱི་ཕྱིར་ཞེས་སོགས་གསུངས། སྒྲུབ་
རྟགས་ཀྱི་ཁྱབ་པ་འགྲུབ་པ་འབྲེལ་པ་ངེས་པ་ལ་རག་ལས་པར་བསྟན་
ནས་དེར་མ་ཟད་དགག་རྟགས་ཡང་དག་གི་ཁྱབ་པ་འགྲུབ་པ་ཡང་
འབྲེལ་པ་ངེས་པ་ལ་རག་ལས་པ་ཡིན་ནོ། །ཞེས་སྟོན་པ་ལ། དེ་ཕྱིར་རྒྱུ་
དང་ཞེས་སོགས་གསུངས། མ་དམིགས་པའི་རྟགས་ཡང་དག་ལ་གཉིས་
པོ་ དེ་ ཁོ་ནར་ ཟད་ དམ། ཞེ་ན། དེར་མ་ཟད། བུམ་པ་ ཚད་མས་མ་
དམིགས་པ་དེ་ཡང་། བུམ་པ་ཚད་མས་མ་དམིགས་པའི་ས་ཕྱོགས་སུ་
བུམ་པ་མེད་པར་སྒྲུབ་པའི་རང་བཞིན་མ་དམིགས་པའི་རྟགས་ཡང་དག་



ཡིན་ ནོ། །ཞེས་ སྟོན་ པ་ ལ། དམིགས་ པར་ ནི། རིགས་ ལྡན་ དེ་ མི་
དམིགས་པར་ཡང་། ཞེས་གསུངས། མ་དམིགས་པའི་རྟགས་ཡང་དག་
ལ་མདོར་བསྡུ་ན། རྒྱུ་ཁྱབ་བྱེད་རང་བཞིན་མ་དམིགས་པའི་རྟགས་ཡང་
དག་གསུམ་དུ་བཤད་ཀྱང་། རྒྱས་པར་དབྱེ་ན། དུ་མར་ཡོད་དོ་ཞེས་
སྟོན་ པ་ ལ། དེ་ ལྟར་ མི་ དམིགས་ འདི་ རྣམ་ གསུམ། །ཞེས་ སོགས་
གསུངས།
ཚུལ་གསུམ་སོ་སོའི་མཚན་ཉིད་བཤད་པ་ལ།
གཞན་ལུགས་དགག་པ། །
༈ གཏན་ཚིགས་ཀྱི་ནི་ཚུལ་གསུམ་ལའང་། །ཞེས་སོགས་
ཀྱི་སྐབས་སུ་དགག་བཞག་སྤང་གསུམ། དང་པོ་ལ་ཁ་ཅིག་ན་རེ། སྒྲ་
བྱས་པ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་དང༌།
བྱས་ན་མི་རྟག་པས་ཁྱབ་པ་དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་དང་།
རྟག་ན་མ་བྱས་པས་ཁྱབ་པ། དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་
ཡིན་ཟེར་ན། སྒྲ་ཆོས་ཅན། མི་རྟག་ཏེ། བྱས་པའི་ཕྱིར་ཞེས་པའི་རྟགས་
སྦྱོར་དེ་སྒྲ་བྱས་པ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་
ཆོས་སུ་བཀོད་པའི་རྟགས་སྦྱོར་དུ་ཐལ། དེ་དེར་བཀོད་པའི་རྟགས་སྦྱོར་
ཡོད་པའི་ཕྱིར་ཏེ། དམ་བཅའ་དང་པོ་དེའི་ཕྱིར། འདོད་ན། དེ་སྒྲ་བྱས་
པ་དེའི་རྟགས་ཀྱིས་གཏན་ཚིགས་ལྟར་སྣང་དུ་བཀོད་པའི་རྟགས་སྦྱོར་
ཡིན་པར་ཐལ། དེ་སྒྲ་བྱས་ པ་དེའི་རྟགས་ཀྱིས་དེ་སྒྲུབ་ཀྱི་རྟགས་སུ་
253



བཀོད་ པའི་རྟགས་སྦྱོར་གང་ཞིག །སྒྲ་བྱས་པ་དེའི་རྟགས་ ཀྱིས་
རྟགས་ཡང་དག་ཏུ་བཀོད་པའི་རྟགས་སྦྱོར་མེད་པའི་ཕྱིར། རྟགས་དང་
པོ་དེར་ཐལ། འདོད་པ་དེའི་ཕྱིར། གཉིས་པ་དེར་ཐལ། དེ་དེའི་རྟགས་
ཀྱིས་དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། མ་གྲུབ་ན། རི་བོང་
རྭ་ཆོས་ཅན། མི་རྟག་ པ་ ཡིན་པར་ཐལ། སྒྲ་ བྱས་ པ་ ཡིན་ པའི་ ཕྱིར།
ཁྱབ་པ་ཁས། གོང་དུ་འདོད་ན། དེ་འདྲའི་རྟགས་སྦྱོར་ཆོས་ཅན། དེའི་
རྟགས་ཀྱིས་དེ་སྒྲུབ་ཀྱི་གཏན་ཚིགས་ལྟར་སྣང་གི་རྟགས་སྦྱོར་དུ་ཐལ།
འདོད་པའི་ཕྱིར། གཞན་ཡང་། ཁོ་ན་རེ། རང་ཉིད་བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་ཕྱོགས་ཆོས་ཡིན་ན། རང་ཉིད་ཀྱི་རྟགས་ཀྱིས་དེ་
སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡིན་ན། དེའི་རྟགས་ཀྱིས་དེ་
སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡིན་པས་ཁྱབ་པའི་ཁྱབ་པ་ (
༦༣བ )ཡོད་པར་ཐལ། རང་ཉིད་དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་
ཡིན་ན། རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་
མཐུན་དཔེ་ཡང་དག་ཡིན་ན། དེའི་རྟགས་ཀྱིས་དེ་སྒྲུབ་ཀྱི་རྟགས་ཆོས་
གཉིས་ལྡན་གྱི་མཐུན་དཔེ་ཡང་དག་ཡིན་པས་ཁྱབ་པའི་ཁྱབ་པ་ཡོད་
པའི་ ཕྱིར། འདོད་ ན། སྒྲ་ བྱས་ པ་ ཆོས་ ཅན། དེར་ ཐལ། དེའི་ ཕྱིར།
རྟགས་ཁས། འདོད་ན། ཤེས་བྱ་ཆོས་ཅན། མི་རྟག་པ་དེའི་རྟགས་ཀྱིས་
དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་མ་ཡིན་པར་ཐལ། སྒྲ་
དེའི་རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་མ་ཡིན་པའི་
254



ཕྱིར། མ་གྲུབ་ན་སོང་། དེ་ཆོས་ཅན། ཤེས་བྱའི་ལྡོག་པ་མ་ཡིན་པར་
ཐལ། བྱས་རྟགས་ཀྱིས་དེ་སྒྲུབ་ཀྱི་ཤེས་འདོད་སྐྱོན་མེད་ཡིན་པའི་ཕྱིར།
མ་གྲུབ་ན་སོང་། དེ་ཆོས་ཅན། དེར་ཐལ། སྒྲ་དེའི་རྟགས་ཀྱིས་དེ་སྒྲུབ་
ཀྱི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར། འཁོར་གསུམ་ཟེར་
བ་ལ་ཁ་ཅིག །སྒྲ་བྱས་པ་དེའི་རྟགས་ཀྱི་ས་དེ་སྒྲུབ་ཀྱི་ཕྱོགས་ཆོས་
ཡིན་པར་ཐལ། །དེ་དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར། མ་ཁྱབ་ན་
འགལ་ཏེ། རང་ཉིད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་ན། རང་
ཉིད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་
མེད་ཡིན་ན། དེ་སྒྲུབ་ཀྱི་དེ་ཡིན་པས་ཁྱབ་པའི་ཁྱབ་པ་ཡོད་པར་ཐལ།
རང་ཉིད་དེ་སྒྲུབ་ཀྱི་རྗེས་ཁྱབ་ཡིན་ན། རང་ཉིད་ཀྱི་རྟགས་ཀྱིས་དེ་སྒྲུབ་
ཀྱི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡིན་ན། དེ་སྒྲུབ་ཀྱི་
དེ་ཡིན་པས་ཁྱབ་པའི་ཁྱབ་པ་ཡོད་པས་ཕྱིར། འདོད་ན། སྔར་བཞིན་
འཕེན་ཟེར་རོ། །བྱས་ན་མི་རྟག་པས་ཁྱབ་པ་ཆོས་ཅན། དེའི་རྟགས་
ཀྱིས་དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པར་ཐལ། དེའི་རྟགས་ཀྱིས་
དེའི་རྗེས་ཁྱབ་ཡིན་པའི་ ཕྱིར། ཁྱབ་སྟེ། སློབ་དཔོན་ཆོས་མཆོག་གིས་
མཐུན་པའི་ཕྱོགས་ཀྱི་མཚན་ཉིད་འཆད་པར་འགྱུར་རོ། །དེ་ཉིད་ལ་
ཡོད་པ་ཉིད་དུ་ངེས་པ་ནི་ཚུལ་གཉིས་པ་ཡིན་ནོ། །ཞེས་གསུངས་པའི་
ཕྱིར། འདོད་མི་ནུས་ཏེ། དེའི་རྟགས་ཀྱིས་དེ་སྒྲུབ་ཀྱི་མི་མཐུན་ཕྱོགས་
ལའང་ཡོད་པའི་ཕྱིར་ཏེ། ཁྱོད་དང་རྟག་པའི་གཞི་མཐུན་ཡོད་པའི་ཕྱིར།
255



ཁ་ཅིག་ན་རེ། བྱས་པ་དང་གཅིག་ཡིན་ན། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་རྟགས་ཡང་དག་ཡིན་པས་ཁྱབ། སྒྲ་ཆོས་ཅན། མི་རྟག་
ཏེ། བྱས་པའི་ཕྱིར། ཞེས་བཀོད་པའི་ཚེ་ན་བྱས་པ་བྱས་པ་དང་གཅིག་
ཡིན་ཟེར་ན། སྒྲ་བྱས་པར་ཚད་མས་མ་གྲུབ་པའི་གང་ཟག་གིས་སྒྲ་ཆོས་
ཅན། མི་རྟག་ཏེ། བྱས་ པའི་ ཕྱིར་ཞེས་བཀོད་པའི་ཚེ་ན་བྱས་པ་ཆོས་
ཅན། དམ་ བཅའ་ དང༌ པོ་ ལ་ དེར་ ཐལ། དེའི་ ཕྱིར། རྟགས་ གྲུབ་ སྟེ།
དམ་བཅའ་གཉིས་པ་དེའི་ཕྱིར། འདོད་ན། དེའི་ཚེ་ན་བྱས་པ་ཆོས་ཅན།
ཁྱོད་སྒྲ་མི་རྟག་པར་སྒྲུབ་པའི་རྟགས་སུ་འགོད་པ་པོའི་གང་ཟག་གིས་
ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་
གྲུབ་ པར་ ཐལ། འདོད་ པའི་ ཕྱིར། ཁྱབ་ ཏེ། སློབ་ དཔོན་ ཕྱོགས་ གླང་
གིས་ཕྱོགས་ཀྱི་ཆོས་ནི་རྒོལ་བ་དང་ཕྱིར་རྒོལ་བ་གཉིས་ཀ་ལ་ངེས་པར་
བཟུང་ངོ༌། །ཞེས་གསུངས་པའི་ཕྱིར། འདོད་ན། དེའི་ཚེ་ན་དེ་དེ་སྒྲུབ་
ཀྱི་རྟགས་སུ་བགོད་པ་པོའི་གང་ཟག་གིས་སྒྲ་བྱས་པར་ཚད་མས་གྲུབ་
པར་ཐལ། འདོད་པའི་ཕྱིར། འདོད་ན། སྒྲ་བྱས་པར་ཚད་མས་མ་གྲུབ་
པའི་ ( ༦༤ན)གང་ཟག་གིས་སྒྲ་བྱས་པར་ཚད་མས་གྲུབ་པར་ཐལ།
འདོད་ པའི་ ཕྱིར། ཁྱབ་སྟེ། སྒྲ་ བྱས་ པར་ ཚད་མས་མ་གྲུབ་པའི་གང་
ཟག་ གིས་བཀོད་པའི་ སྒྲ་ཆོས་ཅན། མི་རྟག་ཏེ། བྱས་པའི་ཕྱིར་ཞེས་
པའི་རྟགས་སྦྱོར་འགོད་པ་པོའི་གང་ཟག་གིས་སྒྲ་བྱས་པར་ཚད་མས་
གྲུབ་ན། དེ་ལྟར་ཁྱབ་པའི་ཕྱིར་ཏེ། སྒྲ་བྱས་པར་ཚད་མས་མ་གྲུབ་པའི་
256



གང་ཟག་གིས་སྒྲ་བྱས་པར་དམ་བཅའ་པའི་དམ་བཅའ་བ་པོའི་གང་
ཟག་གིས་སྒྲ་བྱས་པར་ཚད་མས་གྲུབ་ན། དེ་ལྟར་ཁྱབ་པའི་ཕྱིར་ཏེ། དེ་
འདྲའི་གང་ཟག་གིས་དེ་ལྟར་དམ་བཅའ་པའི་དམ་བཅའ་དེ་དམ་བཅའ་
བ་པོའི་གང་ཟག་གིས་སྒྲ་བྱས་པར་ཚད་མས་མ་གྲུབ་པའི་ཕྱིར་ཏེ། དེས་
དམ་བཅའ་དེའི་ཞེན་དོན་ཚད་མས་མ་གྲུབ་པའི་ཕྱིར། མ་གྲུབ་ན། དེ་
འདྲའི་གང་ཟག་གིས་དེ་ལྟར་དམ་བཅའ་བའི་དམ་བཅའ་ཆོས་ཅན།
རང་དམ་བཅའ་བ་པོའི་གང་ཟག་གིས་རང་གི་ཞེན་དོན་ཚད་མས་མ་
གྲུབ་པར་ཐལ། དམ་བཅའ་ལྟར་སྣང་ཡིན་པའི་ཕྱིར། ཁ་ཅིག་ན་རེ། དེ་
སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཀྱི་སྟེང་དུ་འགོད་ཚུལ་དང་
མཐུན་པར་གྲུབ་པ། དེ་ སྒྲུབ་ ཀྱི་ཕྱོགས་ཆོས་ ཀྱི་མཚན་ཉིད་ཟེར་ན།།
བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་མཚན་ཉིད་དེར་ཐལ། དེ་
སྒྲུབ་ཀྱི་མཚོན་བྱ་དེའི་ཕྱིར། འདོད་ན། བྱས་པ་ཆོས་ཅན། དེ་སྒྲུབ་ཀྱི་
ཤེས་འདོད་ཆོས་ཅན་སྐྱོན་མེད་དེ་ཁྱོད་ཡིན་པར་ཐལ། ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་འགོད་ཚུལ་ཡིན་འགོད་གང་ཞིག འདོད་པའི་ཕྱིར།།
འདོད་མི་ནུས་ཏེ། དེ་རྟོག་པས་སྒྲོ་བཏགས་ཡིན་པའི་ཕྱིར་ཏེ། དེ་སྒྲུབ་
ཀྱི་རྟགས་ཆོས་དོན་གསུམ་ཀ་དེ་ཡིན་པའི་ཕྱིར་ཏེ། ཆོས་དང་ཆོས་ཅན་
རྣམ་གཞག་དང་། ཞེས་སོགས་གསུངས་པའི་ཕྱིར། ཁ་ཅིག་ན་རེ། ཆོས་
དེ་གཞི་དེར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡོད། ཆོས་དེའི་
སྟེང་དུ་ཐ་དད་པའི་ཚུལ་གྱིས་འགོད་ཚུལ་དང་མཐུན་པར་ཡོད་པ་ཉིད་
257



དུ་ཚད་མས་ངེས་པ། ཆོས་དེ་གཞི་དེར་སྒྲུབ་པའི་ཕྱོགས་ཆོས་ཀྱི་མཚན་
ཉིད། ཟེར་ན། མཚོན་བྱ་དེ་ཚད་མས་ངེས་པའི་གང་ཟག་ཡིན་ན། ཆོས་
དེ་གཞི་དེར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡོད་པར་ཚད་
མས་ངེས་པའི་གང་ཟག་ཡིན་དགོས་པར་ཐལ། དམ་བཅའ་དེའི་ཕྱིར།
འདོད་ན། སྒྲ་ཡོད་པར་སྒྲུབ་པའི་རྟགས་ཡང་དག་འགོད་པ་སྐབས་སུ་
བབས་པའི་ གང་ ཟག་ཆོས་ཅན། སྒྲ་ཡོད་པར་སྒྲུབ་པ་དང་སྦྱར་ནས་
དེར་ཐལ། དེའི་ཕྱིར། འདོད་ན། སྒྲ་ཡོད་པར་ཚད་མས་ངེས་པའི་གང་
ཟག་ཡིན་པར་ཐལ་ལོ། །ཁ་ཅིག་ན་རེ། སྒྲ་དེ་ཁྱོད་ཀྱི་རྟགས་ཀྱིས་སྒྲ་མི་
རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཀྱང་ཡིན། ཁྱོད་སྒྲའི་
སྟེང་དུ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ།
ཁྱོད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པའི་མཚན་ཉིད། ཟེར་
ན། སྒྲ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ ཕྱིར། རྟགས་
དང་པོ་གྲུབ་ཏེ། སྒྲ་དེ་དེའི་རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་
དུ་བཟུང་བ་གང་ཞིག སྒྲ་སྒྱུར་ཚད་མས་ངེས་ནས། སྒྲ་མི་རྟག་པ་ལ་
ཚད་མས་ཤེས་འདོད་དང་ལྡན་པའི་གང་ཟག་ཡོད་པའི་ཕྱིར། རྟགས་སླ།
( ༦༤བ )རྩ་རྟགས་གཉིས་པ་མ་གྲུབ་ན། སྒྲ་ཆོས་ཅན། དེར་ཐལ།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་འགོད་ཚུལ་ཡིན་འགོད་གང་ཞིག སྒྲ་
ཁྱོད་ཡིན་པའི་ཕྱིར། རྩ་བར་འདོད་ན། སྒྲ་དང་ཐ་དད་དུ་ཐལ། འདོད་
པའི་ཕྱིར། ཁྱབ་ཏེ། ཤེས་བྱ་ཤེས་བྱེད་ཐ་དད་ཕྱིར། ཞེས་གསུངས་པའི་
258



ཕྱིར། ཁ་ཅིག་ན་རེ། སྒྲ་དེ་ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་
ཤེས་འདོད་ཆོས་ཅན་སྐྱོན་མེད་ཡིན་ན། ཁྱོད་སྒྲའི་སྟེང་དུ་ཐ་དད་པའི་
ཚུལ་གྱིས་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ།
ཁྱོད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པའི་མཚན་ཉིད། ཁ་
ཅིག་ན་རེ། གཞན་སྔར་དང་འདྲ་བ་ལ། སྒྲའི་སྟེང་དུ་སྒྲ་དང་ཐ་དད་པའི་
ཞེས་སོགས་དེའི་མཚན་ཉིད་ཟེར་ན། དེ་ལ་ཁ་ཅིག་ན་རེ། བྱས་པ་ཆོས་
ཅན། མཚན་ཉིད་དང་པོའི་ཟུར་ཕྱི་མ་དེར་ཐལ། མཚོན་བྱ་དེའི་ཕྱིར། །
འདོད་ན། སྒྲའི་སྟེང་དུ་ཐ་དད་ཡིན་པར་ཐལ། འདོད་པའི་ཕྱིར། འདོད་
ན། ཐ་དད་དུ་ཐལ། འདོད་པའི་ཕྱིར། ཟེར་བ་ལ་ཁ་ཅིག་ན་རེ། མ་
ཁྱབ་ཏེ། བྱས་པ་ཆོས་ཅན། བསྒྲུབ་བྱ་ཡང་དག་ཡིན་པར་ཐལ། སྒྲའི་
སྟེང་དུ་དེ་ཡིན་པའི་ཕྱིར། ཁྱབ་པ་ཁས། རྟགས་གྲུབ་ཏེ། སྒྲའི་སྟེང་དུ་
བྱས་པ་སྒྲུབ་བྱེད་ཀྱི་རྟགས་ཡང་དག་ཡོད་པའི་ཕྱིར་ཏེ། སྒྲ་བྱས་པར་
སྒྲུབ་པའི་རྟགས་ཡང་དག་ཡོད་པའི་ ཕྱིར། ཟེར་རོ། །རང་ ལུགས་ ཀྱི་
གནོད་བྱེད་ནི། སྒྲ་དེ་སྒྲའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་
འདོད་ཆོས་ཅན་སྐྱོན་མེད་དུ་ཐལ། མཚན་ཉིད་དེ་གཉིས་ཀྱི་ཟུར་དུ་སྒྲ་
དང་ཐ་དད་ཞེས་སྨོས་པ་ལ་དགོས་པ་ཡོད་པའི་ཕྱིར། འདོད་ན། སྒྲ་དེ་
སྒྲ་མ་ཡིན་པ་ལས་ལོག་པའི་རྟགས་ཀྱིས་དེ་སྒྲུབ་ཀྱི་དེ་ཡིན་པར་ཐལ།
འདོད་ པའི་ ཕྱིར། འདོད་ན། སྒྲ་མ་ ཡིན་ པ་ ལས་ ལོག་ པ་ ཆོས་ཅན།
མཚོན་ བྱ་ དེར་ ཐལ། མཚན་ ཉིད་ དེའི་ ཕྱིར། རྟགས་ དང་ པོ་ དངོས།
alir
259



གཉིས་པ་དེར་ཐལ། ཁྱོད་སྒྲ་དང་ཐ་དད་ཡིན། ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་འགོད་ཚུལ་ཡིན་འགོད་གང་ཞིག སྒྲ་ཁྱོད་ཡིན་པའི་ཕྱིར།
འདོད་མི་ནུས་ཏེ། དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡིན་པའི་
ཕྱིར། ཁྱབ་ཏེ། ཤེས་བྱ་ཤེས་བྱེད་ཐ་དད་ཕྱིར། ཞེས་གསུངས་པའི་ཕྱིར།
རྟགས་གྲུབ་སྟེ། དེ་སྒྲུབ་ཀྱི་ཆོས་ཅན་དུ་བཟུང་བའི་ཕྱིར་ཏེ། དེ་སྒྲ་སྒྲར་
སྒྲུབ་པའི་ཆོས་ཅན་དུ་བཟུང་བའི་ཕྱིར་ཏེ། དེ་དེ་སྒྲུབ་ཀྱི་བསྒྲུབ་བྱའི་
ཆོས་སུ་བཟུང་བ་གང་ཞིག དེའི་ རྟགས་ ཀྱིས་དེ་སྒྲུབ་ཀྱི་གཏན་
ཚིགས་ཡིན་ན། དེ་སྒྲུབ་ ཀྱི་གཞི་ཆོས་ཐ་དད་མེད་ནས་མ་གྲུབ་པའི་
གཏན་ཚིགས་ཡིན་དགོས་པའི་ཕྱིར། ཁ་ཅིག་ན་རེ། ཟུར་དང་པོ་སྔར་
བཞིན་ལ། ཁྱོད་སྒྲ་མི་རྟག་པར་སྒྲུབ་པའི་རྟགས་སུ་འགོད་པ་པོའི་གང་
ཟག་དང་། འགོད་ཡུལ་གྱི་གང་ཟག་གཉིས་ཀས་ཁྱོད་སྒྲའི་སྟེང་དུ་སྒྲ་
དང་ཐ་དད་པའི་ཚུལ་གྱི་འགོད་ཚུལ་དང་མཐུན་པར་ཡོད་པ་ཉིད་དུ་ཚད་
མས་ངེས་པ། ཁྱོད་དེ་ཡིན་པའི་མཚན་ཉིད་ཟེར་ན། ཟུར་དང་པོ་སྔར་
བཞིན་བསྐོར་ནས། སྒྲ་མ་ཡིན་པ་ལས་ལོག་པ་ཆོས་ཅན། མཚོན་བྱ་
དེར་ཐལ། མཚན་ ཉིད་ དེའི་ ཕྱིར། དང་པོ་དངོས། གཉིས་པ་གྲུབ་ཏེ།
སྒྲ་མ་ཡིན་པ་ལས་ལོག་པ་དེ་སྒྲའི་སྟེང་དུ་སྒྲ་དང་ཐ་དད་པའི་ཚུལ་ (
༦(ན)གྱིས་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་
པ་གང་ཞིག་བྱས་པ་དེ་སྒྲུབ་ཀྱི་རྟགས་སུ་བགོད་པ་པོའི་གང་ཟག་དང་
འགོད་ཡུལ་གྱི་གང་ཟག་གཉིས་ཀས་དེ་ལྟར་ངེས་པའི་ཕྱིར། གཉིས་པ་
260



མ་གྲུབ་ན། མཚན་ཉིད་དང་འགལ་ལོ། ཁ་ཅིག་ན་རེ། སྔར་གྱི་དེ་ཡང་
ཡིན་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་མ་ཡིན་པ་
ཡང་ཡིན་པའི་གཞི་མཐུན་པར་དམིགས་པ། ཁྱོད་དེ་ཡིན་པའི་མཚན་
ཉིད་ཟེར་ན། སྒྲ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་
ཆོས་ཅན་སྐྱོན་མེད་དུ་ཚད་མས་ངེས་ནས། དེའི་རྟགས་ཀྱིས་དེ་སྒྲུབ་ཀྱི་
ཕྱོགས་ཆོས་ཚད་མས་མ་ངེས་པའི་གང་ཟག་ཡོད་པར་ཐལ། མཚན་
ཉིད་དེ་འཐད་པའི་ཕྱིར། འདོད་ན། དེ་ལྟར་ཚད་མས་མ་ངེས་ཤིང་། སྒྲ་
མི་རྟག་པ་ལ་ཚད་མས་ཤེས་འདོད་དང་ལྡན་པའི་གང་ཟག་ཡོད་པར་
ཐལ། འདོད་པའི་ཕྱིར། འདོད་ན། སྒྲ་དེ་དེ་འདྲའི་གང་ཟག་ལ་སྒྲ་ཆོས་
ཅན། མི་རྟག་ཏེ། བྱས་པའི་ཕྱིར། ཞེས་བཀོད་པའི་ཚེ་ན་བྱས་རྟགས་
ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡིན་ལ། དེའི་ཚེ་ན་བྱས་
པ་ དེ་ སྒྲུབ་ ཀྱི་ ཕྱོགས་ ཆོས་ མ་ ཡིན་པའི་ ཁྱད་ པར་ འཐད་པར་ཐལ།
འདོད་ པའི་ ཕྱིར། འདོད་ན། དེའི་ ཚེ་ན་ བྱས་པ་ཆོས་ཅན། མཚོན་བྱ་
དེར་ཐལ། མཚན་ཉིད་དེའི་ཕྱིར་ཏེ། དང་པོ་གང་ཞིག ཕྱི་མ་དེ་ཡིན་
པའི་ ཕྱིར། ཕྱི་མ་ སླ། དང༌ པོ་དེར་ཐལ། དང་པོ་ གང་ ཞིག ཕྱི་མ་
ཡིན་པའི་ཕྱིར། རྟགས་དང་པོ་དངོས། གཉིས་པ་གྲུབ་ཏེ། དེའི་ཚེ་ན་དེ་
དེ་སྒྲུབ་ཀྱི་རྟགས་སུ་འགོད་ཡུལ་གྱི་གང་ཟག་གིས་དེ་ལྟར་ཚད་མས་
ངེས་པ་གང་ཞིག རྒྱུ་མཚན་མཚུངས་པའི་ཕྱིར། མཚན་ཉིད་དེ་དག་
ལ་ཁ་ཅིག་ན་རེ། སྒྲ་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡོད་པར་
261



ཐལ། སྒྲ་བྱས་པ་མི་རྟག་པར་སྒྲུབ་པའི་དེ་ཡོད་པའི་ཕྱིར། མ་ཁྱབ་ན་
འགལ་ཏེ། བྱས་པ་སྒྲར་ཚད་མས་ངེས་པའི་གང་ཟག་ཡོད་པར་ཐལ།
བྱས་པ་སྒྲར་ཚད་མས་ངེས་པ་ཡོད་པའི་ཕྱིར་ཏེ། སྒྲ་བྱས་པའི་སྟེང་དུ་
བྱས་པ་དང་ཐ་དད་པའི་ཚུལ་གྱིས་འགོད་ཚུལ་དང་མཐུན་པར་ཡོད་པ་
ཉིད་དུ་ཚད་མས་ངེས་པ་ཡོད་པའི་ཕྱིར། མ་གྲུབ་ན། སྒྲ་ཆོས་ཅན། ཁྱོད་
དེ་ཡོད་པར་ཐལ། ཁྱོད་བྱས་པ་མི་རྟག་པར་སྒྲུབ་པའི་ཕྱོགས་ཆོས་ཡོད་
པའི་ཕྱིར། འཁོར་གསུམ། རྩ་བར་འདོད་ན། སྒྲ་སྒྲ་དང་ཐ་དད་དུ་ཚད་
མས་ངེས་པའི་གང་ཟག་ཡོད་པར་ཐལ། ཞེས་སོགས་སྔར་བཞིན་ཟེར་
རོ། །ཁ་ཅིག་ན་རེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་
ལྡན་གྱི་མཐུན་དཔེ་ཡང་དག་གྲུབ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་ཡིན་ན། ཁྱོད་ཀྱི་འབྲེལ་ཡུལ་ཡིན་པས་ཁྱབ། ཁྱོད་དེ་
སྒྲུབ་ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་
དུ་ཚད་མས་ངེས་པ་ཁྱོད་དེ་སྒྲུབ་ཀྱིས་རྗེས་ཁྱབ་ཡིན་པའི་མཚན་ཉིད་
ཟེར་ན། གཟུགས་འཛིན་མིག་ཤེས་ཞེས་པའི་སྒྲ་ལས་ཐུན་མོང་མ་ཡིན་
པར་གོ་ནུས་པ་ཆོས་ཅན། ཁྱོད་ཀྱི་རྟགས་ཀྱིས་གཟུགས་འཛིན་མིག་
ཤེས་ལ་གཟུགས་འཛིན་མིག་ཤེས་ཞེས་པའི་སྒྲ་དངོས་མིང་དུ་སྦྱར་བར་
འོས་ ( ༦༥བ )པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་
ཡང་དག་གྲུབ་པར་ཐལ། ཁྱོད་དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར།
ཁྱབ་པ་ཁས། རྟགས་དེར་ཐལ། དེ་སྒྲུབ་ཀྱི་རང་བཞིན་གྱི་རྟགས་ཡང་
262



དག་ཡིན་པའི་ཕྱིར། རྟགས་གྲུབ་ཏེ། དེ་ཕྱིར་ཐ་སྙད་འདི་ལ་ནི། །སྦྱར་
བྱ་རང་བཞིན་རྟགས་ཡིན་ཏེ། །ཞེས་གསུངས་པའི་ཕྱིར། རྩ་བར་འདོད་
མི་ནུས་ཏེ། གང་ཟག་གི་བདག་མེད་ཡིན་ན། དེའི་རྟགས་ཀྱིས་དེ་སྒྲུབ་
ཀྱི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་མ་ཡིན་དགོས་པའི་
ཕྱིར། མཚན་ཉིད་དེ་ལ་ཁ་ཅིག་ན་རེ། ཆོས་དེ་འཇལ་བའི་གསར་དུ་མི་
བསླ་བའི་རིག་པ་ཆོས་ཅན། རྣམ་མཁྱེན་ཆོས་དེ་འཇལ་བའི་ཚད་མར་
སྒྲུབ་ པའི་ དངོས་ ཀྱི་བསྒྲུབ་བྱའི་ཆོས་ སུ་བཟུང་བྱ་ཡིན་ན། ཁྱོད་ཀྱི་
འབྲེལ་ཡུལ་ཡིན་པས་ཁྱབ་པར་ཐལ། ཁྱོད་དེ་སྒྲུབ་ཀྱི་རྗེས་ཁྱབ་ཡིན་
པའི་ཕྱིར། ཁྱབ་པ་ཁས། རྟགས་དེར་ཐལ། དེ་སྒྲུབ་ཀྱི་རྟགས་ཡང་དག་
ཡིན་པའི་ཕྱིར། འདོད་ན། རྟག་དངོས་འཇལ་བའི་ཚད་མས་ བཤོག་
ཟེར། ཁ་ཅིག་ན་རེ། ཁྱོད་ ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་
རྟགས་ཆོས་གཉིས་ལྡན་གྱི་མཐུན་དཔེ་ཡང་དག་གྲུབ། ཁྱོད་དེ་སྒྲུབ་ཀྱི་
དངོས་ ཀྱི་བསྒྲུབ་བྱའི་ཆོས་སུ་བཟུང་བྱ་ལ་འབྲེལ། ཁྱོད་དེ་སྒྲུབ་ཀྱི་
མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་
མས་ངེས་པ་ཁྱོད་དེ་སྒྲུབ་ཀྱི་རྗེས་ཁྱབ་ཡིན་པའི་མཚན་ཉིད་ཟེར་ན། མི་
རྟག་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དང་པོ་
གྲུབ་ཏེ། བུམ་པ་དེ་དེ་ཡིན་པའི་ཕྱིར་ཏེ། དེ་དེའི་རྟགས་ཀྱིས་དེ་སྒྲུབ་ཀྱི་
མཐུན་དཔེར་བཟུང་བ་གང་ཞིག བུམ་པ་མི་རྟག་པར་ཚད་མས་
ངེས་ནས། སྒྲ་མི་རྟག་པར་ཚད་མས་ངེས་པར་བྱེད་དགོས་ཀྱི་གང་ཟག་
263



ཡོད་ པའི་ ཕྱིར། དང་པོ་དེར་ཐལ། སྒྲ་ཆོས་ཅན། མི་རྟག་ཏེ། མི་རྟག་
པའི་ ཕྱིར། དཔེར་ན། བུམ་ པ་ བཞིན། ཞེས་ པའི་ རྟགས་ སྦྱོར་ འགོད་
པའི་ཕྱིར། གཉིས་པ་དེར་ཐལ། བུམ་པ་བྱས་པ་དང་མི་རྟག་པའི་གཞི་
མཐུན་དུ་ཚད་མས་ངེས་ནས། སྒྲ་མི་རྟག་པར་ཚད་མས་ངེས་པར་བྱེད་
དགོས་ཀྱི་གང་ཟག་ཡོད་པའི་ཕྱིར། མ་གྲུབ་ན་སླ། རྩ་རྟགས་གཉིས་པ་
མ་གྲུབ་ན། དེ་ཆོས་ཅན། དེར་ཐལ། དེ་ དང་ ཐ་དད་ཡིན་པའི་ཕྱིར།
གསུམ་པ་མ་གྲུབ་ན། དེར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་འགོད་
ཚུལ་ཡིན་འགོད་གང་ཞིག །ཁྱོད་དང་མི་རྟག་པའི་གཞི་མཐུན་ཡོད།
ཁྱོད་དང་རྟག་པའི་གཞི་མཐུན་མེད་པའི་ཕྱིར། རྩ་བར་འདོད་ན། མི་
རྟག་པ་དང་འབྲེལ་བར་ཐལ་ལོ། །ཁ་ཅིག་ན་རེ། ཟུར་སྔ་ཕྱི་གཉིས་སྔ་
མ་བཞིན་ལ་བར་པའི་ཚབ་ཏུ་ཁྱོད་མི་རྟག་པ་ལ་འབྲེལ། ཞེས་སྦྱར་བ་
ཁྱོད་དེའི་མཚན་ཉིད་ཟེར། ཁ་ཅིག གཞན་རྣམས་དེ་བཞིན་ཡིན་པ་
ལ། ཟུར་ཕྱི་མ་ལ། ཁྱོད་དེ་སྒྲུབ་ཀྱི་རྟགས་སུ་བགོད་པ་པོའི་གང་ཟག་
དང་འགོད་ཡུལ་གྱི་གང་ཟག་གཉིས་ཀས་ཞེས་བསྣན་པ་དེའི་མཚན་
ཉིད། ཟེར་ན། མི་ རྟག་ པའི་ རྟགས་ ཀྱིས་ སྒྲ་མི་རྟག་ པར་ སྒྲུབ་ པའི་
རྟགས་ཆོས་གཉིས་ལྡན་གྱི་མཐུན་དཔེ་ ( ༦༦ན)ཡང་དག་གྲུབ་པར་
ཐལ། མཚན་ཉིད་ཀྱི་ཟུར་དང་པོ་དེ་ལས་ལོགས་སུ་ཟུར་གཉིས་པ་དེ་
སྨོས་པ་ལ་དགོས་པ་ཡོད་པའི་ཕྱིར། འདོད་ན་སོང་། མི་རྟག་པ་མིན་པ་
ལས་ལོག་པའི་རྟགས་ཀྱིས་དེ་སྒྲུབ་ཀྱི་དེ་གྲུབ་པར་ཐལ། འདོད་པའི་
264



ཕྱིར། འདོད་ན་སོང་། མི་རྟག་པ་མ་ཡིན་པ་ལས་ལོག་པ་ཆོས་ཅན།།
མཚན་ཉིད་དང་པོའི་ཟུར་ཕྱི་མ་དེ་ཡིན་པར་ཐལ། ཁྱོད་ཀྱི་རྟགས་ཀྱིས་
དེ་སྒྲུབ་ཀྱི་འགོད་ཚུལ་ཡིན་འགོད་གང་ཞིག ཅེས་སོགས་དེའི་ཕྱིར། །
འདོད་ན། དེ་ མཚན་ ཉིད་ གཉིས་པའི་ཟུར་ ཕྱི་མ་དེ་ཡིན་པར་ཐལ།
འདོད་པ་གང་ཞིག བྱས་པ་དེ་སྒྲུབ་ཀྱི་རྟགས་སུ་འགོད་པ་པོའི་གང་
ཟག་དང་འགོད་ཡུལ་གྱི་གང་ཟག་གཉིས་ཀས་བྱས་པ་དེ་སྒྲུབ་ཀྱི་མཐུན་
ཕྱོགས་ཁོ་ན་ལ་ཞེས་སོགས་དེའི་ཕྱིར། འདོད་ན། མི་རྟག་པ་མ་ཡིན་པ་
ལས་ལོག་པ་ཆོས་ཅན། མཚོན་བྱ་དེར་ཐལ། མཚན་ཉིད་དེ་གཉིས་རེ་
རེ་ནས་ཀྱི་ཕྱིར། འདོད་ན་དེ་སྒྲུབ་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་
ན། ཁྱོད་ ཀྱི་ འབྲེལ་ ཡུལ་ ཡིན་ དགོས་ པར་ ཐལ། འདོད་ པའི་ ཕྱིར།
འདོད་ན་སླ། གཞན་ཡང་། མཚན་ཉིད་དང་པོ་དེ་ཚད་མས་ངེས་ནས།
བྱས་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་མ་ངེས་པའི་གང་ཟག་
ཡོད་པར་ཐལ། མཚན་ཉིད་དེ་འཐད་པའི་ཕྱིར། འདོད་ན། དེ་འདྲའི་སྒྲ་
མི་རྟག་པ་ལ་ཚད་མས་ཤེས་འདོད་དང་ལྡན་པའི་གང་ཟག་ཡོད་པར་
ཐལ། འདོད་པའི་ཕྱིར། འདོད་ན། དེ་འདྲའི་གང་ཟག་ལ་སྒྲ་ཆོས་ཅན།
མི་རྟག་ཏེ། བྱས་པའི་ཕྱིར་ཞེས་བཀོད་པའི་ཚེ་ན་དེ་སྒྲུབ་ཀྱི་རྟགས་སུ་
འགོད་ཡུལ་གྱི་གང་ཟག་གིས་དེའི་ཚེ་ན་དེའི་རྟགས་ཀྱིས་དེ་སྒྲུབ་ཀྱི་
རྟགས་ཆོས་གཉིས་ལྡན་གྱི་མཐུན་དཔེ་ཡང་དག་གྲུབ་པར་ཚད་མས་
ངེས་ཤིང་། དེས་དེའི་ཚེ་ན་བྱས་པ་མི་རྟག་པ་ལ་འབྲེལ་བར་ཚད་མས་
265
265



ངེས་པར་ ཐལ། འདོད་པའི་ ཕྱིར། འདོད་ན། དེའི་ཚེ་ན་བྱས་པ་ཆོས་
ཅན། མཚན་ཉིད་ཀྱི་ཟུར་དང་པོ་དེ་གཉིས་ཡིན་པར་ཐལ། འདོད་པ་
དེའི་ཕྱིར། འདོད་ན། དེའི་ཚེ་ན་དེ་དེ་སྒྲུབ་ཀྱི་རྟགས་སུ་འགོད་པ་པོའི་
གང་ཟག་དང་འགོད་ཡུལ་གྱི་གང་ཟག་གཉིས་ཀས་དེའི་ཚེ་ན་དེ་དེ་སྒྲུབ་
ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་
ཚད་མས་ངེས་པར་ཐལ། གཉིས་པ་དེས་དེ་ལྟར་ཚད་མས་ངེས་པ་གང་
ཞིག བྱས་པ་དེ་སྒྲུབ་ཀྱི་རྟགས་སུ་འགོད་པ་པོའི་གང་ཟག་དང་།
འགོད་ཡུལ་གྱི་གང་ཟག་གཉིས་ཀས་བྱས་པ་དེ་སྒྲུབ་ཀྱི་མཐུན་ཕྱོགས་
ཁོ་ན་ ལ་ ཞེས་ སོགས་ དེའི་ ཕྱིར། འདོད་ན། དེའི་ཚེ་ན་དེ་དེ་སྒྲུབ་ཀྱི་
རྟགས་སུ་འགོད་ཡུལ་གྱི་གང་ཟག་གིས་དེའི་ཚེ་ན་དེའི་རྟགས་ཀྱིས་དེ་
སྒྲུབ་ཀྱི་རྗེས་ཁྱབ་ཚད་མས་ངེས་པར་ཐལ། དེའི་ཚེ་ན་དེ་དེ་སྒྲུབ་ཀྱི་
རྗེས་ ཁྱབ་ ཡིན་ པའི་ ཕྱིར། མ་གྲུབ་ན་སོང་། དེའི་ཚེ་ན་དེ་ཆོས་ཅན།
དེར་ཐལ། མཚན་ཉིད་དེ་གཉིས་རེ་རེ་( ༦༦བ )ནས་ཀྱི་ཕྱིར། འཁོར་
གསུམ། བྱས་པ་ལ་ཁ་ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་
སྒྲུབ་ པའི་ ཚུལ་ གསུམ་ ཚད་མས་ངེས། དེའི་ རྟགས་ ཀྱིས་ དེ་ སྒྲུབ་ ཀྱི་
རྟགས་ཡང་དག་ཚད་མས་མ་ངེས་ཤིང་། སྒྲ་མི་རྟག་པ་ལ་ཚད་མས་
ཤེས་འདོད་དང་ལྡན་པའི་གང་ཟག་གི་ངོར། སྒྲ་ཆོས་ཅན། མི་རྟག་ཏེ།
བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་དེ་སྒྲུབ་ཀྱི་ཚུལ་གསུམ་
ཡིན་ལ། དེའི་ཚེ་ན་དེ་དེ་སྒྲུབ་ཀྱི་རྟགས་ཡང་དག་མ་ཡིན་པའི་ཁྱད་པར་
266



འཐད་པར་ཐལ། དེ་འདྲའི་གང་ཟག་ཡོད་པའི་ཕྱིར། ཁྱབ་ཏེ། སྒྲ་བྱས་
རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་དུ་ཚད་མས་ངེས།
དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་ཚད་མས་མ་ངེས་ཤིང་། སྒྲ་མི་
རྟོག་པ་ལ་ཚད་མས་ཤེས་འདོད་དང་ལྡན་པའི་གང་ཟག་ཡོད་ན། དེ་
འདྲའི་གང་ཟག་གི་ངོར་སྒྲ་ཆོས་ཅན། མི་རྟག་ཏེ། བྱས་པའི་ཕྱིར་ཞེས་
བཀོད་པའི་ཚེ་ན་སྒྲ་ཆོས་ཅན། བྱས་རྟགས་ཀྱིས་དེ་སྒྲུབ་ཀྱི་ཤེས་འདོད་
ཆོས་ཅན་སྐྱོན་མེད་དེ་ཡིན་ལ། དེའི་ཚེ་ན་བྱས་པ་དེ་སྒྲུབ་ཀྱི་ཕྱོགས་
ཆོས་མ་ཡིན་པའི་ཁྱད་པར་འཐད་པའི་ཕྱིར་ཟེར་ན། མ་ཁྱབ། རྩ་བར་
འདོད་ན། དེའི་ཚེ་ན་བྱས་པ་ཆོས་ཅན། དེ་སྒྲུབ་ཀྱི་རྟགས་ཡང་དག་
ཡིན་པར་ཐལ། དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར། རྟགས་གསལ་
དངོས་། ཟེར་ན། ཁྱོད་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་རྟགས་
སུ་འགོད་པ་སྐབས་སུ་བབས་པའི་གང་ཟག་གིས་ཁྱོད་ཀྱི་རྟགས་ཀྱིས་
སྒྲ་མི་རྟག་པར་སྒྲུབ་པའི་རྟགས་ཡང་དག་ཚད་མས་ངེས་པར་ཐལ།
ཁྱོད་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཞེས་པའི་ཐལ་འགྱུར་ལ་
ཁྱབ་པ་ཡོད་པར་ཐལ། ཁྱོད་དེ་སྒྲུབ་ཀྱི་ཕྱོགས་ཆོས་སུ་འགོད་པ་སྐབས་
སུ་བབས་པའི་གང་ཟག་གིས་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཕྱོགས་
ཆོས་ཚད་མས་ངེས་པར་ཐལ། ཁྱོད་དེ་སྒྲུབ་ཀྱི་ཕྱོགས་ཆོས་ཡིན་པའི་
ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པའི་ཕྱིར་། ཁྱབ་པ་ཁས།
རྟགས་གྲུབ་ཏེ། ཕྱོགས་ཀྱི་ཆོས་ནི་རྒོལ་བ་དང་ཕྱིར་རྒོལ་བ་གཉིས་ཀ་
267



ལ་ངེས་པར་གཟུང་ངོ༌། །ཞེས་གསུངས་པའི་ཕྱིར། འདོད་ན། བྱས་པ་
ཆོས་ཅན། དེར་ཐལ། དེའི་ ཕྱིར། འདོད་མི་ནུས་སོ། །མཚན་ ཉིད་ དེ་
དག་ལ་ཐུན་མོང་དུ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་
གསུམ་ཚད་མས་ངེས་ཤིང་། སྒྲ་མི་རྟག་པར་ཚད་མས་མ་ངེས་པའི་སྔ་
རྒོལ་གྱི། དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་སྐབས་
སུ་བབས་པའི་ཕྱི་རྒོལ་ཡང་དག་གི་ངོར་སྒྲ་ཆོས་ཅན། མི་རྟག་སྟེ། བྱས་
པའི་ཕྱིར་ཞེས་བཀོད་པའི་ཚེ་ན་བྱས་རྟགས་ཀྱིས་དེ་སྒྲུབ་ཀྱི་རྟགས་ཆོས་
གཉིས་ལྡན་གྱི་མཐུན་དཔེ་ཡང་དག་གྲུབ་པར་ཐལ། དེ་འདྲའི་སྔ་རྒོལ་
གྱིས་ སྒྲ་ཆོས་ཅན། མི་རྟག་ཏེ། བྱས་པའི་ ཕྱིར་ཞེས་བཀོད་པའི་ཚེ་ན་
དེའི་རྟགས་ཀྱིས་དེ་སྒྲུབ་ཀྱི་དེ་གྲུབ་པའི་ཕྱིར་ཏེ། དེའི་རྟགས་ཀྱིས་དེ་
སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབ་པའི་གང་ཟག་གིས་སྒྲ་
ཆོས་ཅན། མི་རྟག་ཏེ། བྱས་པའི་ཕྱིར་ཞེས་བཀོད་པའི་ཚེ་ན་དེའི་རྟགས་
ཀྱིས་དེ་སྒྲུབ་ཀྱི་དེ་གྲུབ་པའི་ཕྱིར། མ་གྲུབ་ན། དེའི་ཚེ་ན་དེ་ཆོས་ཅན།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་མཐུན་དཔེ་
ཡང་དག་གྲུབ་པར་ཐལ། དེ་འདྲའི་སྔ་རྒོལ་གྱིས་སྒྲ་ཆོས་ཅན། མི་རྟག་
ཏེ། བྱས་པའི་ཕྱིར། ཞེས་བཀོད་པའི་ཚེ་ན། དེའི་རྟགས་ཀྱིས་དེ་སྒྲུབ་ཀྱི་
དེ་གྲུབ་པའི་ ཕྱིར་ཏེ། དེའི་རྟགས་ཀྱིས་དེ་སྒྲུབ་ཀྱི་རྟགས་འགོད་པ་
སྐབས་སུ་བབས་པའི་གང་ཟག་གིས་ སྒྲ་ཆོས་ཅན། མི་རྟག་ཏེ། བྱས་
པའི་ཕྱིར། ཞེས་བཀོད་པའི་ཚེ་ན། དེའི་རྟགས་ཀྱིས་དེ་སྒྲུབ་ཀྱི་དེ་གྲུབ་
268



པའི་ཕྱིར། མ་གྲུབ་ན། དེའི་ཚེ་ན། དེ་ཆོས་ཅན། ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་དེ་གྲུབ་པར་ཐལ། ཁྱོད་དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར།
(༦༧ན ) ཁྱབ་པ་ཁས། རྟགས་དེར་ཐལ། དེ་སྒྲུབ་ཀྱི་རྟགས་ཡང་
དག་ཡིན་པའི་ཕྱིར་ཏེ། དེ་སྒྲུབ་ཀྱི་རང་དོན་སྐབས་ཀྱི་རྟགས་ཡང་དག་
ཡིན་པའི་ཕྱིར། རྟགས་གྲུབ་ཏེ། དེ་སྒྲུབ་ཀྱི་རང་དོན་སྐབས་ཀྱི་རྟགས་
ཡང་ དག་ ཡིན་པ་ཡོད་པའི་ ཕྱིར། རྩ་བར་འདོད་ན། དེའི་ཚེ་ན་དེའི་
རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡོད་པར་ཐལ།
འདོད་པའི་ཕྱིར། འདོད་ན། སྒྲ་དེ་དེའི་ཚེ་ན་དེ་ཡིན་པར་ཐལ། འདོད་
པའི་ཕྱིར། འདོད་ན། དེའི་ཚེ་ན་བྱས་པ་དེ་སྒྲུབ་ཀྱི་རྟགས་སུ་འགོད་པ་
པོའི་གང་ཟག་དང་འགོད་ཡུལ་གྱི་གང་ཟག་གཉིས་ཀས་དེའི་ཚེ་ན་བྱས་
པ་དེ་སྒྲའི་སྟེང་དུ་སྒྲ་དང་ཐ་དད་པའི་ཚུལ་གྱིས་འགོད་ཚུལ་དང་མཐུན་
པར་ཡོད་པ་ཉིད་དུ་ཚད་མས་ངེས་པ་དང་། དེའི་ཚེ་ན་དེ་གཉིས་ཀས་
དེའི་ཚེ་ན་དེ་དེ་སྒྲུབ་ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་
པར་ཡོད་པ་ཉིད་དུ་ཚད་མས་ངེས་པར་ཐལ། དེའི་ཚེ་ན་དེ་གཉིས་ཀས་
དེའི་ཚེ་ན་དེའི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་ངེས་པའི་
ཕྱིར། འདོད་ན། དེའི་ཚེ་ན་དེ་དེ་སྒྲུབ་ཀྱི་གཞན་དོན་སྐབས་ཀྱི་རྟགས་
ཡང་དག་ཡིན་པར་ཐལ། དེ་དེའི་ཚེ་ན་དེ་དེ་སྒྲུབ་ཀྱི་རྟགས་ཡང་དག་
ཡིན་པའི་ཕྱིར། མ་གྲུབ་ན་སོང་། དེའི་ཚེ་ན་དེ་ཆོས་ཅན། དེར་ཐལ། དེ་
སྒྲུབ་ཀྱི་ཕྱོགས་ཆོས་གང་ཞིག དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར།
269



དང་ པོ་ དེར་ ཐལ། མཚན་ ཉིད་ དེའི་ ཕྱིར། འཁོར་ གསུམ། གཉིས་པ་
དེར་ཐལ། མཚན་ཉིད་དེའི་ཕྱིར། འཁོར་གསུམ་། འདོད་ན། དེ་འདྲའི་
སྔ་རྒོལ་དེ་དེ་སྒྲུབ་ཀྱི་གཞན་དོན་སྐབས་ཀྱི་རྟགས་ཡང་དག་འགོད་པ་
པོའི་ གང་ ཟག་ ཡིན་ པར་ ཐལ། འདོད་ པའི་ཕྱིར། འདོད་ན། དེ་ཆོས་
ཅན། དེ་སྒྲུབ་ཀྱི་བསྒྲུབ་བྱ་ཚད་མས་ངེས་པའི་གང་ཟག་ཡིན་པར་ཐལ།
འདོད་པ་དེའི་ཕྱིར། ཁྱབ་སྟེ། རང་ཉིད་ངེས་ཤིང་གཞན་དག་ལ། །ངེས་
པ་ བསྐྱེད་ པར་ འདོད་ པ་ ཡིན། །ཞེས་ གསུངས་ པའི་ ཕྱིར་ དང༌། རང་
རྟོགས་གང་ལས་བྱུང་གྱུར་པའི། །སྒྲུབ་བྱེད་དེ་ནི་ཅིས་མ་བརྗོད། །ཅེས་
གསུངས་པའི་ཕྱིར། འདོད་ན། སྒྲ་མི་རྟག་པར་ཚད་མས་ངེས་པའི་གང་
ཟག་ ཡིན་ པར་ ཐལ་ལོ། །ཁ་ཅིག་ན་རེ། སྒྲ་མི་རྟག་པར་སྒྲུབ་ པའི་
ཕྱོགས་བཏགས་པ་བ་གང་ཞིག མི་རྟག་པའི་དཔག་གཞིར་བཟུང་
བ། དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཀྱི་མཚན་ཉིད། ཟེར་ན།
མི་རྟག་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དང་
པོ་གྲུབ་ཏེ། སྒྲ་དེ་གང་ཞིག སྒྲ་ལ་དེ་སྒྲུབ་ཀྱི་ཕྱོགས་ཞེས་པའི་སྒྲ་
བཏགས་ནས་འཇུག་པ་དེ་བཞིན་དུ་མི་རྟག་པ་ལ་ཡང་བཏགས་ནས་
འཇུག་པའི་ཕྱིར། དང་པོ་མ་གྲུབ་ན། སྒྲ་ཆོས་ཅན། དེར་ཐལ། མཚོན་
བྱ་དེའི་ཕྱིར། གཉིས་པ་གྲུབ་ཏེ། ཀུན་བཏུས་ལས། རྟགས་ཀྱི་བསྒྲུབ་བྱ་
ཚོགས་པ་ཉིད། ཅེས་གསུངས་པའི་ཕྱིར། རྩ་རྟགས་གཉིས་པ་གྲུབ་སྟེ།
མི་རྟག་པའི་སྟེང་དུ་མི་རྟག་པ་དཔོག་པའི་གཏན་ཚིགས་ ( ༦༧བ )
270



ཡོད་པའི་ཕྱིར་ཏེ། མི་རྟག་པ་མི་རྟག་པར་སྒྲུབ་པའི་གཏན་ཚིགས་ཡོད་
པའི་ཕྱིར། འདོད་མི་ནུས་སོ། །ཁ་ཅིག་ན་རེ། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ཆོས་ཅན་སྐྱོན་མེད་གསུམ་པོ་གང་རུང་གང་ཞིག་
མི་རྟག་པའི་དཔག་གཞིར་བཟུང་བ། དེའི་རྟགས་ཀྱིས་དེ་སྒྲུབ་ཀྱི་ཤེས་
འདོད་ཆོས་ཅན་སྐྱོན་མེད་ཀྱི་མཚན་ཉིད་ཟེར་ན། གཟུགས་ཆོས་ཅན།།
མཚོན་ བྱ་ དེར་ ཐལ། མཚན་ཉིད་དེའི་ ཕྱིར། དང་ པོ་ དེར་ཐལ། དེའི་
རྟགས་ཀྱིས་དེ་སྒྲུབ་ཀྱི་མཐུན་དཔེ་ཆོས་ཅན་སྐྱོན་མེད་དེ་ཡིན་པའི་ཕྱིར་
ཏེ། དེའི་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་ལྡན་ཀྱི་མཐུན་དཔེ་
ཡང་དག་ཡིན་པའི་ཕྱིར། རྟགས་གཉིས་པ་དེར་ཐལ། བྱས་རྟགས་ཀྱིས་
གཟུགས་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་
པའི་ཕྱིར། ཁྱབ་པ་ཁས། རྩ་བར་འདོད་མི་ནུས་ཏེ། གཟུགས་ཡིན་པའི་
ཕྱིར། ཁ་ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཆོས་
ཅན་སྐྱོན་མེད་གསུམ་པོ་གང་རུང་གང་ཞིག བྱས་ན་མི་རྟག་པའི་
ཁྱབ་པ་གཏན་ལ་འབེབས་པའི་གཞིར་བཟུང་བ། དེའི་རྟགས་ཀྱིས་དེ་
སྒྲུབ་ཀྱི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་གི་མཚན་ཉིད།
ཟེར་ན། སྒྲ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དང་
པོ་གྲུབ་ཏེ། དེའི་རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་
ཡིན་པའི་ཕྱིར། གཉིས་པ་དེར་ཐལ། བྱས་རྟགས་ཀྱིས་གཟུགས་མི་རྟག་
པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡིན་
271



པའི་ ཕྱིར། ཁྱབ་པ་ཁས། རྟགས་གྲུབ་ཏེ། བྱས་ན་མི་རྟག་པས་ཁྱབ།
དཔེར་ན། སྒྲ་བཞིན། གཟུགས་ཡང་བྱས་པ་ཡིན་ནོ། །ཞེས་པའི་བསྒྲུབ་
ངག་དེ་བྱས་རྟགས་ཀྱིས་གཟུགས་མི་རྟག་པར་སྒྲུབ་པའི་ཆོས་མཐུན་
སྦྱོར་གྱི་བསྒྲུབ་ངག་ཡང་དག་ཡིན་པའི་ཕྱིར། རྩ་བར་འདོད་མི་ནུས་ཏེ།
དེའི་རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡིན་པའི་
ཕྱིར། ཁ་ཅིག་ན་རེ། ཕྱོགས་ཆོས་ཀྱི་མཚན་ཉིད་འཆད་པའི་ཚིག་ཟུར་
གྱི་ངེས་པ་ཞེས་པའི་ཚིག་དེས་བྱས་པ་སྒྲ་མི་རྟག་པར་སྒྲུབ་པའི་མ་གྲུབ་
པའི་གཏན་ཚིགས་ཡིན་པ་གཅོད་ཀྱི། མིག་ཤེས་ཀྱི་གཟུང་བྱ་སྒྲ་མི་རྟག་
པར་ སྒྲུབ་ པའི་ ཕྱོགས་ ཆོས་ ཡིན་ པ་ མི་གཅོད། གལ་ཏེ་ གཅོད་ན་དེ་
འདྲའི་ཚིག་གིས་དེ་དེ་ཡིན་པ་གཅོད་ནུས་པར་ཐལ། དེས་དེ་ཡིན་པ་
གཅོད་ པའི་ ཕྱིར། འདོད་ན། དེས་དེ་ ཡིན་པ་འགོག་ནུས་ པར་ ཐལ།
འདོད་པའི་ཕྱིར། འདོད་ན། དེས་དེ་དེ་མ་ཡིན་པར་སྒྲུབ་ནུས་པར་ཐལ་
ལོ། །འདོད་ན། དེ་དེ་མ་ཡིན་པར་སྒྲུབ་པའི་རྟགས་ཡང་དག་ཡིན་པར་
ཐལ་ལོ། །འདོད་ན། དེ་མིག་ཤེས་ཀྱི་གཟུང་བྱའི་སྟེང་དུ་འགོད་ཚུལ་
དང་མཐུན་པར་གྲུབ་པར་ཐལ་ལོ། འདོད་ན། མིག་ཤེས་ཀྱི་གཟུང་བྱ་
དེ་འདྲའི་ཚིག་དེར་ཐལ། འདོད་པའི་ཕྱིར། ཟེར་བ་ནང་འགལ་ཏེ་དེ་
འདྲའི་ཚིག་དེས་བྱས་པ་དེ་སྒྲུབ་ཀྱི་མ་གྲུབ་པའི་གཏན་ཚིགས་ཡིན་པ་
གཅོད་ནུས་ པར་ ཐལ། དེས་དེ་ ཡིན་ པ་ གཅོད་པའི་ ཕྱིར། འདོད་ན།
དེས་དེ་ཡིན་པ་འགོག་ནུས་པར་ཐལ་ལོ། འདོད་ན། དེས་དེ་དེ་མ་ཡིན་
272



པར་སྒྲུབ་ནུས་པར་ཐལ་ལོ། །འདོད་ན། དེ་འདྲའི་ཚིག་དེ་དེ་ (༦རན་
)མ་ཡིན་པར་སྒྲུབ་པའི་རྟགས་ཡང་དག་ཡིན་པར་ཐལ་ལོ། །འདོད་ན།
དེ་བྱས་པའི་སྟེང་དུ་འགོད་ཚུལ་དང་མཐུན་པར་གྲུབ་པར་ཐལ་ལོ།
འདོད་ན། བྱས་ པ་ དེ་ འདྲའི་ ཚིག་ ཡིན་ པར་ ཐལ། འདོད་ པའི་ ཕྱིར།
འཁོར་གསུམ། ཁ་ཅིག་ན་རེ། ཕྱོགས་ཆོས་ཀྱི་མཚན་ཉིད་འཆད་པའི་
ཚིག་ཟུར་དུ་ཉིད་ཅེས་པའི་ཚིག །ཡོད་པ་ཞེས་པའི་ཚིག་གི་ཕྱིས་
སྨོས་པ་ལ་བརྟེན་ནས་མཚན་མོ་ལོ་མ་འཁུམས་ནས་ཉལ་བ་ཤིང་
སེམས་ལྡན་དུ་སྒྲུབ་པའི་ཕྱོགས་ཆོས་ཡིན་པ་གཅོད་ནུས་ཏེ། དེ་འདྲ་བ་
དེ་ཤིང་ལ་ཡོད་པ་ཡིན་ཡང་། ཤིང་ལ་ཡོད་པ་ཁོ་ན་མ་ཡིན་པའི་ཕྱིར་ཏེ།
དེ་འདྲ་བ་དེ་ཤིང་མཐའ་དག་ལ་ཡོད་པ་མ་ཡིན་པའི་ཕྱིར་ཏེ། དེ་འདྲ་བ་
དེ་མ་ཡིན་པའི་ཤིང་དུ་མ་ཡོད་པའི་ཕྱིར་ཟེར་ན་དེ་འདྲ་བ་དེ་ཆོས་ཅན།།
ཤིང་ལ་ཡོད་པ་ཁོ་ན་ཡིན་པར་ཐལ། ཤིང་ལ་ཡོད་པའི་ཕྱིར། ཁྱབ་ཏེ།
ཡོད་པ་ཡིན་ན། ཡོད་པ་ཁོ་ན་ཡིན་དགོས་པའི་ཕྱིར་ཏེ། སྒྲ་ཡོད་པ་ཁོ་ན་
ཡིན་པའི་ཕྱིར་ཏེ། སྒྲ་ཡོད་པ་ཁོ་ན་ཡིན་ཞེས་པའི་སྒྲ་དེ་མིན་ལྡན་རྣམ་
གཅོད་ཀྱི་སྒྲ་ཡིན་པའི་ཕྱིར། ཁ་ཅིག་ན་རེ། རྗེས་ཁྱབ་ཀྱི་མཚན་ཉིད་
འཆད་པའི་ཚིག་ཟུར་དུ་ཁོ་ན་ཞེས་པའི་ཚིག ཡོད་པ་ཞེས་པའི་ཚིག་
གི་སྔར་སྨོས་པ་ལ་བརྟེན་ནས་རྩོལ་བྱུང་དུང་སྒྲ་མི་རྟག་པར་སྒྲུབ་པའི་
རྗེས་ཁྱབ་མིན་པ་གཅོད་ནུས་ཏེ། དེ་དེའི་སྔར་མ་སྨོས་པར་ཕྱིས་སྨོས་ན།
མཐུན་ཕྱོགས་ལ་ཡོད་པ་ཁོ་ན། ཞེས་པར་འགྱུར་ལ། དེ་ལྟར་ན་རྩོལ་
273



བྱུང་དེ་དུང་སྒྲ་མི་རྟག་པར་སྒྲུབ་པའི་རྗེས་ཁྱབ་མ་ཡིན་པར་ཐལ། དེ་དེ་
སྒྲུབ་ཀྱི་མཐུན་ཕྱོགས་ལ་ཡོད་པ་ཁོ་ན་མིན་པའི་ཕྱིར་ཏེ། དེ་དེ་སྒྲུབ་ཀྱི་
མཐུན་ཕྱོགས་མཐའ་དག་ལ་ཡོད་པ་མ་ཡིན་པའི་ཕྱིར་ཏེ། དེ་དེ་སྒྲུབ་ཀྱི་
མཐུན་ཕྱོགས་རྩོལ་མ་བྱུང་གི་བྲག་རི་དང་ནགས་ཀྱི་མེ་ཏོག་སོགས་ལ་
ཡང་མེད་པའི་ཕྱིར། ཟེར་ན། མི་རྟག་པ་ལ་ཡོད་ན། མི་རྟག་པ་ལ་ཡོད་
པ་ཁོ་ན་ཡིན་དགོས་པར་ཐལ། མི་རྟག་པ་ཡིན་ན། མི་རྟག་ཁོ་ན་ཡིན་
དགོས་པའི་ཕྱིར། མ་གྲུབ་ན། འབུད། འདོད་ན་སོང་། དུང་སྒྲ་མི་རྟག་
པར་སྒྲུབ་པའི་མཐུན་ཕྱོགས་ལ་ཡོད་ན། དེ་སྒྲུབ་ཀྱི་མཐུན་ཕྱོགས་ལ་
ཡོད་པ་ཁོ་ན་ཡིན་དགོས་པར་ཐལ། །འདོད་པའི་ཕྱིར། འདོད་ན། རྩོལ་
མ་བྱུང་གི་བྲག་རིས་མི་ངེས་སོ། །ཁ་ཅིག་ན་རེ། ལྡོག་ཁྱབ་ཀྱི་མཚན་
ཉིད་འཆད་པའི་ཚིག་ཟུར་དུ་ཁོ་ན་ཞེས་པའི་ཚིག མེད་པ་ཞེས་པའི་
ཚིག་གི་ཕྱིས་སྨོས་པ་ལ་བརྟེན་ནས་རྩོལ་བྱུང་དུང་སྒྲ་མི་རྟག་པར་སྒྲུབ་
པའི་ལྡོག་ཁྱབ་མིན་པ་གཅོད་ནུས་ཏེ། དེ་དེའི་ཕྱིས་མ་སྨོས་པར་སྔར་
སྨོས་ན། མི་མཐུན་ཕྱོགས་ཁོ་ན་ལ་མེད་པ་ཞེས་པར་འགྱུར་ལ། དེ་ལྟར་
ན་རྩོལ་བྱུང་དེ་དུང་སྒྲ་མི་རྟག་པར་སྒྲུབ་པའི་ལྡོག་ཁྱབ་མ་ཡིན་པར་
ཐལ། དེ་དེ་སྒྲུབ་ཀྱི་མི་མཐུན་ཕྱོགས་ཁོ་ན་ལ་མེད་པ་ ( ༦རབ ) མ་
ཡིན་པའི་ཕྱིར་ཏེ། དེ་དེ་སྒྲུབ་ཀྱི་མཐུན་ཕྱོགས་གློག་དང་ནགས་ཀྱི་མེ་
ཏོག་ སོགས་ལ་ཡང་མེད་པའི་ཕྱིར་ཟེར་ན། རྩོལ་བྱུང་ཆོས་ཅན། དེ་
སྒྲུབ་ཀྱི་མི་མཐུན་ཕྱོགས་ལ་ཡོད་པར་ཐལ། དེ་ཁོ་ན་ལ་ཡོད་པའི་ཕྱིར་
274



ཏེ། དེ་ཁོ་ན་ལ་མེད་པ་མ་ཡིན་པའི་ཕྱིར་ཏེ། དེ་སྒྲུབ་ཀྱི་མཐུན་ཕྱོགས་
གློག་ དང་ནགས་ ཀྱི་ མེ་ཏོག་ སོགས་ ལ་ ཡང་ མེད་ པའི་ ཕྱིར། འཁོར་
གསུམ། རྩ་བར་འདོད་མི་ནུས་ཏེ། དེ་སྒྲུབ་ཀྱི་རྟགས་ཡང་དག་ཡིན་
པའི་ཕྱིར། ཁ་ཅིག་ན་རེ། སློབ་དཔོན་ཕྱོགས་ཀྱི་གླང་པོས་རྟགས་ཡང་
དག་གི་རྗེས་སུ་འགྲོ་ལྡོག་གི་ཁྱབ་པ་གྲུབ་པ་རྟགས་ཆོས་མེད་ན་མི་བྱུང་
བའི་འབྲེལ་པ་ངེས་པ་ལ་རག་ལས་པར་བཞེད་དེ། དེས་ཚུལ་གསུམ་སོ་
སོའི་མཚན་ཉིད་འཆད་པའི་ཚིག་ཟུར་དུ་ངེས་བརྗོད་མཛད་པའི་ཕྱིར།
ཟེར་ན། ཚུལ་ གསུམ་ སོ་ སོའི་མཚན་ཉིད་ཡོད་པར་ཐལ། སྦྱོར་བའི་
རྟགས་དེ་གྲུབ་པའི་ ཕྱིར། འདོད་ན། ཚུལ་གསུམ་གྱི་མཚན་ཉིད་ཡོད་
པར་ཐལ་ལོ།།
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང༌།
མཐའ་དཔྱད་པ་གཉིས། དང་པོ་ནི། གཏན་ཚིགས་ཀྱི་ནི་ཚུལ་གསུམ་
ལའང་། །དེ་ཡིས་མ་གྲུབ་གཉེན་པོར་ནི། །ངེས་པ་བརྗོད་པ་མཛད་པ་
ཡིན། །ཞེས་པ་གཅིག་ཐོབ་པས། འདི་ལ་སློབ་དཔོན་གྱིས་ཕྱོགས་ཆོས་
ཀྱི་མཚན་ཉིད་འཆད་པའི་ཚིག་ཟུར་དུ་ངེས་བརྗོད་མཛད་པ་ལ་ཆོས་
ཅན། དགོས་པ་ཡོད་དེ། བྱས་པ་སྒྲ་མི་རྟག་པར་སྒྲུབ་པའི་མ་གྲུབ་པའི་
གཏན་ཚིགས་ཡིན་པ་བཅད་པར་བྱ་བའི་ཆེད་ཡིན་པའི་ཕྱིར། ལྡོག་དོན་
གཉེན་པོར་ནི། ངེས་པ་བརྗོད་པར་མཛད་པ་ཡིན། ཞེས་པ་ལ། སློབ་
དཔོན་གྱིས་རྗེས་ཁྱབ་ཀྱི་མཚན་ཉིད་འཆད་པའི་ཚིགས་ཟུར་དུ་ངེས་
275་།



བརྗོད་མཛད་པ་ལ་ཆོས་ཅན། དགོས་པ་ཡོད་དེ། བྱས་པ་སྒྲ་མི་རྟག་
པར་སྒྲུབ་པའི་འགལ་རྟགས་ཡིན་པ་བཅད་པར་བྱ་བའི་ཆེད་ཡིན་པའི་
ཕྱིར། འཁྲུལ་པ་ཅན་གྱི་གཉེན་པོར་ནི། ངེས་པ་བརྗོད་པར་མཛད་པ་
ཡིན་ཞེས་པ་ལ། སློབ་དཔོན་གྱིས་ལྡོག་ཁྱབ་ཀྱི་མཚན་ཉིད་འཆད་པའི་
ཚིག་ཟུར་དུ་ངེས་བརྗོད་མཛད་པ་ལ་ཆོས་ཅན། དགོས་པ་ཡོད་དེ། བྱས་
པ་སྒྲ་མི་རྟག་པར་སྒྲུབ་པའི་མ་ངེས་པའི་གཏན་ཚིགས་ཡིན་པ་བཅད་
པར་བྱ་བའི་ཆེད་ཡིན་པའི་ཕྱིར། །
༈ གཉིས་ པ་ མཐའ་དཔྱད་པ་ལ། ཕྱོགས་ཆོས་བཤད་པ།
རྗེས་ཁྱབ་བཤད་པ། ལྡོག་ཁྱབ་བཤད་པ་གསུམ། དང་པོ་ལ་དངོས་དང་
ཞར་བྱུང་གཉིས། དང་པོ་ནི། སྒྲའི་སྟེང་དུ་སྒྲ་དང་ཐ་དད་པའི་ཚུལ་གྱིས་
འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་ཡང་ཡིན།
སྒྲ་མི་རྟག་པར་སྒྲུབ་པའི་རྟགས་ཚུལ་དང་པོ་ཡང་ཡིན་པའི་གཞི་མཐུན་
པར་དམིགས་པ་སྒྲ་མི་རྟག་པར་སྒྲུབ་པའི་ཕྱོགས་ཆོས་ཀྱི་མཚན་ཉིད་
ཡིན་ཏེ། ཀུན་བཏུས་ལས། རྗེས་སུ་དཔག་པར་བྱ་བ་ལ་ཡོད་པར་ངེས་
པ། ཞེས་གསུངས་པའི་ ཕྱིར། ཕྱོགས་ ཆོས་ ཀྱི་མཚན་ཉིད་འཆད་པའི་
ཚིག་ཟུར་དུ་ཡོད་པ་ཞེས་པའི་ཚིག་ལ་སོགས་པ་སྨོས་པའི་དགོས་པ་
འཆད་པ་ལ། (༦༩ན）སློབ་དཔོན་ཆོས་མཆོག་གིས་དེ་ལ་ཡོད་པའི་
ཚིག་གིས་ནི་མིག་གིས་བཟུང་བར་བྱ་བ་ཡིན་པའི་ཕྱིར། ཞེས་བྱ་བ་ལ་
སོགས་པ་མ་གྲུབ་པ་བསལ་བ་ཡིན་ནོ། །ཉིད་ཀྱི་ཚིག་གིས་ནི་ཕྱོགས་
276



གཅིག་ལ་མ་གྲུབ་པ་བསལ་བ་ཡིན་ཏེ། ཇི་ལྟར་ལྗོན་ཤིང་ནི་སྲོག་དང་
བཅས་པ་ཡིན་ཏེ། ཉལ་བའི་ཕྱིར་ཞེས་ལྗོན་ཤིང་ཕྱོགས་སུ་བྱས་པ་ལ་
མཚན་མོ་ལོ་མ་འཁུམས་པའི་མཚན་ཉིད་ཀྱི་ཉལ་བ་ཕྱོགས་གཅིག་ལ་
མ་གྲུབ་པ་ཡིན་ཏེ། འདི་ ལྟར་ ཤིང་ ཐམས་ཅད་ནི་མཚན་མོ་ལོ་མ་
འཁུམས་པ་ལ་བརྟེན་པ་མིན་གྱི་འགའ་འགའ་ཙམ་ཁོ་ནར་ཟད་པ་ལྟ་
བུའོ། །ཡོད་པའི་ཚིག་གི་རྗེས་ལ་ཉིད་སྨོས་པས་ནི་ཐུན་མོང་མིན་པའི་
ཆོས་བསལ་བ་ཡིན་ཏེ་ཅི་སྟེ། རྗེས་སུ་དཔག་པར་བྱ་བ་ཉིད་ལ་ཡོད་པ་
ཞེས་སྨྲ་ན་ནི་མཉན་པར་བྱ་བ་ཁོ་ན་གཏན་ཚིགས་ཡིན་པར་འགྱུར་རོ།།
ངེས་ པ་ སྨོས་ པས་ ནི་ ཐེ་ཚོམ་ཟ་བའི་མ་གྲུབ་པ་བསལ་ཏོ། །ཞེས་
གསུངས་པའི་ཕྱིར། དེའི་དོན་འཆད་པ་ལ། ཡོད་པ་སྨོས་པའི་དགོས་པ།
ཉིད་སྨོས་པའི་དགོས་པ། ཉིད་ཡོད་པའི་ཕྱིས་སྨོས་པའི་དགོས་པ། ངེས་
པ་སྨོས་པའི་དགོས་པ་བཤད་པ་དང་བཞི། དང་པོ་ནི། ཕྱོགས་ཆོས་ཀྱི་
མཚན་ཉིད་འཆད་པའི་ཚིག་ཟུར་དུ་ཡོད་པ་ཞེས་པའི་ཚིག་སྨོས་པ་ལ་
ཆོས་ཅན། དགོས་པ་ཡོད་དེ། མིག་ཤེས་ཀྱི་གཟུང་བྱ་སྒྲ་མི་རྟག་པར་
སྒྲུབ་པའི་ཕྱོགས་ཆོས་ཡིན་པ་བཅད་པར་བྱ་བའི་ཆེད་ཡིན་པའི་ཕྱིར།
དེས་དེ་གཅོད་ནུས་ཏེ། མིག་ཤེས་ཀྱི་གཟུང་བྱ་སྒྲའི་སྟེང་དུ་འགོད་ཚུལ་
དང་མཐུན་པར་ཡོད་པ་མ་ཡིན་པའི་ཕྱིར། གཉིས་པ་ནི། དེའི་ཚིག་ཟུར་
དུ་ཉིད་ཅེས་པའི་ཚིག་སྨོས་པ་ལ་ཆོས་ཅན། དགོས་པ་ཡོད་དེ། མཚན་
མོ་ལོ་མ་འཁུམས་ནས་ཉལ་བ་ཤིང་སེམས་ལྡན་དུ་སྒྲུབ་པའི་ཕྱོགས་
277་



ཆོས་ཡིན་ནམ་སྙམ་པའི་དོགས་པ་བསལ་བར་བྱ་བའི་ཆེད་ཡིན་པའི་
ཕྱིར། དེས་དེ་སེལ་ནུས་ཏེ། ཉིད་ཅེས་པའི་ཚིག་མ་སྨོས་ན་ཤེས་འདོད་
ཆོས་ཅན་ལ་ཡོད་པ་ཞེས་པ་ཙམ་དུ་འགྱུར་ལ། དེ་ལྟར་ན་མཚན་མོ་ལོ་
མ་འཁུམས་ནས་ཉལ་བ་དེ་ཤིང་གི་ཕྱོགས་འགའ་ཞིག་ལ་ཡོད་པས་
ཤིང་སེམས་ལྡན་དུ་སྒྲུབ་པའི་ཕྱོགས་ཆོས་ཡིན་ནམ་སྙམ་པའི་དོགས་པ་
སྐྱེ་བ་སྲིད་པའི་ཕྱིར། གསུམ་པ་ནི། དེའི་ཚིག་ཟུར་དུ་ཉིད་ཅེས་པའི་
ཚིག་ཡོད་པ་ཞེས་པའི་ཚིག་གི་ཕྱིས་སྨོས་པ་ལ་ཆོས་ཅན། དགོས་པ་
ཡོད་དེ། མཉན་བྱ་ཁོ་ན་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པ་
བཅད་པར་བྱ་བའི་ཆེད་ཡིན་པའི་ཕྱིར། དེས་དེ་གཅོད་ནུས་ཏེ། དེ་དེའི་
(༦༩བ )ཕྱིས་མ་སྨོས་པར་སྔར་སྨོས་ན། ཤེས་འདོད་ཆོས་ཅན་སྒྲ་
ལྟ་བུ་ཁོ་ནའི་སྟེང་དུ་ཡོད་པ་ཞེས་པར་འགྱུར་ལ། དེ་ལྟར་ན་མཉན་བྱ་
ཁོ་ན་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པར་འགྱུར་བའི་སྐྱོན་
ཡོད་པའི་ ཕྱིར། བཞི་པ་ནི། དེའི་ ཚིག་ཟུར་དུ་ངེས་པ་ཞེས་པའི་ཚིག་
སྨོས་པ་ལ་ཆོས་ཅན། དགོས་པ་ཡོད་དེ། རྨ་བྱའི་སྒྲ་རི་སུལ་གསུམ་གང་
ན་གྲགས་པར་མ་ངེས་པའི་རྒོལ་བའི་ངོར་རི་སུལ་གསུམ་གྱི་དབུས་མ་
ན་ཆོས་ཅན། རྨ་བྱ་ཡོད་དེ། རྨ་བྱའི་སྒྲ་གྲགས་པའི་ཕྱིར། ཞེས་པ་ལྟ་
བུའི་རྟགས་ལ་ཐེ་ཚོམ་ཟ་བའི་གཏན་ཚིགས་རྣམས་ལ་ཕྱོགས་ཆོས་གྲུབ་
པ་བཅད་པར་བྱ་བའི་ཆེད་ཡིན་པའི་ཕྱིར། གཉིས་པ་ཞར་བྱུང་ནི། སྒྲ་མི་
རྟག་པར་སྒྲུབ་པའི་ཆོས་ཅན་སྐྱོན་མེད་གསུམ་པོ་གང་རུང་ཡང་ཡིན། དེ་
278



སྒྲུབ་ཀྱི་ཕྱོགས་བཏགས་བ་ཡང་ཡིན་པའི་ གཞི་མཐུན་པ་གང་ཞིག་
མི་རྟག་པའི་དཔག་གཞིར་བཟུང་བ། སྒྲ་མི་རྟག་པར་སྒྲུབ་པའི་ཤེས་
འདོད་ཆོས་ཅན་སྐྱོན་མེད་ཀྱི་མཚན་ཉིད་ཡིན་ཏེ། རིག་གཏེར་ལས།
དཔག་ གཞིར་བཟུང་བ་ཤེས་འདོད་ཡིན། །དེ་ལ་གྲུབ་པ་ ཕྱོགས་ ཀྱི་
ཆོས། །ཞེས་གསུངས་པའི་ཕྱིར། མཚན་གཞི་ནི་སྒྲ་ལྟ་བུའོ། །གཉིས་པ་
རྗེས་ཁྱབ་བཤད་པ་ལ་དངོས་དང་ཞར་བྱུང་གཉིས། དང་པོ་ནི། སྒྲ་མི་
རྟག་པར་སྒྲུབ་པའི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་
ཡོད་པ་ཉིད་དུ་ཚད་མས་ངེས་པ་ཡང་ཡིན། དེ་སྒྲུབ་ཀྱི་རྟགས་ཚུལ་
གཉིས་པ་ཡང་ཡིན་པའི་གཞི་མཐུན་པར་དམིགས་པ། དེ་སྒྲུབ་ཀྱི་རྗེས་
ཁྱབ་ཀྱི་མཚན་ཉིད་ཡིན་ཏེ། ཀུན་བཏུས་ལས། དེ་མཚུངས་ལ་ཡོད་པར་
ངེས་པ་ཞེས་དང་། སློན་དཔོན་ཆོས་མཆོག་གིས། མཐུན་པའི་ཕྱོགས་ཀྱི་
མཚན་ཉིད་འཆད་པར་འགྱུར་རོ། །དེ་ཉིད་ལ་ཡོད་པར་ངེས་པ་ནི་ཚུལ་
གཉིས་པ་ཡིན་ནོ། །ཞེས་གསུངས་པའི་ཕྱིར། རྗེས་ཁྱབ་ཀྱི་མཚན་ཉིད་
འཆད་པའི་ཚིག་ཟུར་དུ་ཡོད་པ་ཞེས་པའི་ཚིག་ལ་སོགས་པ་སྨོས་པའི་
དགོས་པ་འཆད་པ་ལ། སློབ་དཔོན་ཆོས་མཆོག་གིས། འདིར་ཡང་ཡོད་
པ་སྨོས་པས་འགལ་བ་བསལ་བ་ཡིན་ནོ། །ཉིད་སྨོས་པས་ཐུན་མོང་གི་
མ་ངེས་པ་ཉིད་བསལ་ཏེ། དེ་ནི་མཐུན་པའི་ཕྱོགས་ཁོ་ན་ལ་ཡོད་པ་མ་
ཡིན་གྱི། འོ་ན། ཅི་ཞེ་ན་གཉིས་ཀ་ལ་ཡང་ཡོད་པ་ཡིན་ནོ། །ཡོད་པ་
སྨོས་པ་ལས་སྔར་ངེས་པར་བཟུང་བ་སྨོས་པས་ནི་ཡོད་པ་ཡིན་ཡང་
279



མཐུན་པའི་ཕྱོགས་ལ་མ་ཁྱབ་པའི་རྩོལ་བ་ལས་བྱུང་བ་དག་ཀྱང་གཏན་
ཚིགས་ཉིད་དུ་བསྟན་པ་ཡིན་ནོ། །ཕྱིས་ངེས་པར་བཟུང་བར་བྱས་ན་ནི་
དོན་ འདིར་ འགྱུར་ རོ། །གང་ གི་ མཐུན་པའི་ ཕྱོགས་ ལ་ ཡོད་ པ་ ཉིད་
གཏན་ཚིགས་ཡིན་ནོ། །ཞེས་བྱ་བར་འགྱུར་རོ། །རྩོལ་བ་ལས་བྱུང་བ་
ཉིད་གཏན་ཚིགས་མིན་པར་འགྱུར་རོ། །ངེས་པའི་ཚིག་གིས་ནི་རྗེས་སུ་
འགྲོ་བ་ལ་ཐེ་ཚོམ་ཟ་བའི་མ་ངེས་པ་བསལ་ལོ། །ཞེས་གསུངས། དེའི་
དོན་འཆད་པ་ལ། ཡོད་པ་སྨོས་པའི་དགོས་པ། ཉིད་སྨོས་པའི་( ༧༠ན
）དགོས་པ། ཉིད་ཡོད་པའི་སྔར་སྨོས་པའི་དགོས་པ། ངེས་པ་སྨོས་
པའི་དགོས་པ་བཤད་པ་དང་བཞི། དང་པོ་ནི། རྗེས་ཁྱབ་ཀྱི་མཚན་ཉིད་
འཆད་པའི་ཚིག་ཟུར་དུ་ཡོད་པ་ཞེས་པའི་ཚིག་སྨོས་པ་ལ་ཆོས་ཅན།
དགོས་པ་ཡོད་དེ། སྒྲ་རྟག་པར་སྒྲུབ་པ་ལ་བྱས་པ་རྟགས་སུ་བཀོད་པ་
ལྟ་བུའི་འགལ་རྟགས་རྣམས་ལ་རྗེས་ཁྱབ་གྲུབ་པ་བཅད་པར་བྱ་བའི་
ཆེད་ཡིན་པའི་ཕྱིར། དེས་དེ་གཅོད་ནུས་ཏེ། བྱས་པ་སྒྲ་རྟག་པར་སྒྲུབ་
པའི་མཐུན་ཕྱོགས་ལ་ཡོད་པ་མིན་པའི་ཕྱིར། གཉིས་པ་ནི་དེའི་མཚན་
ཉིད་འཆད་པའི་ཚིག་ཟུར་དུ་ཁོ་ན་ཞེས་པའི་ཚིག་སྨོས་པ་ལ་ཆོས་ཅན།
དགོས་པ་ཡོད་དེ། སྒྲ་རྟག་པར་སྒྲུབ་པ་ལ་གཞལ་བྱ་རྟགས་སུ་བཀོད་པ་
ལྟ་བུའི་དངོས་མ་ངེས་ཀྱི་གཏན་ཚིགས་རྣམས་ལ་རྗེས་ཁྱབ་གྲུབ་པ་
བཅད་པར་བྱ་བའི་ཆེད་ཡིན་པའི་ཕྱིར། དེས་དེ་གཅོད་ནུས་ཏེ། གཞལ་
བྱ་སྒྲ་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་པ་མ་ཡིན་པའི་
280



ཕྱིར་ཏེ། དེ་དེ་སྒྲུབ་ཀྱི་མཐུན་ཕྱོགས་ལ་ཡོད་པ་དང་། དེ་དེ་སྒྲུབ་ཀྱི་མི་
མཐུན་ཕྱོགས་ལ་ཡོད་པ་གཉིས་ཀ་ཡིན་པའི་ཕྱིར། གསུམ་པ་ནི། དེའི་
ཚིག་ཟུར་དུ་ཁོ་ན་ཞེས་པའི་ཚིག ཡོད་པ་ཞེས་པའི་ཚིག་གི་སྔར་
སྨོས་པ་ལ་ཆོས་ཅན། དགོས་པ་ཡོད་དེ། རྩོལ་བྱུང་དུང་སྒྲ་མི་རྟག་པར་
སྒྲུབ་པའི་རྗེས་ཁྱབ་མིན་ནམ་སྙམ་པའི་དོགས་པ་གསལ་བར་བྱ་བའི་
ཆེད་ཡིན་པའི་ཕྱིར། དེས་དེ་སེལ་ནུས་ཏེ། དེ་དེའི་སྔར་མ་སྨོས་པར་
ཕྱིས་སྨོས་ན། མཐུན་ཕྱོགས་ལ་ཡོད་པ་ཁོ་ན་ཞེས་པར་འགྱུར་ལ། དེ་
ལྟར་ན་རྩོལ་བྱུང་དུང་སྒྲ་མི་རྟག་པར་སྒྲུབ་པའི་རྗེས་ཁྱབ་མ་ཡིན་པར་
ཐལ། དེ་དེ་སྒྲུབ་ཀྱི་མཐུན་ཕྱོགས་ལ་ཡོད་པ་ཁོ་ན་མ་ཡིན་པའི་ཕྱིར་ཏེ།
དེ་དེ་སྒྲུབ་ཀྱི་མཐུན་ཕྱོགས་མཐའ་དག་ལ་ཡོད་པ་མིན་ནམ་སྙམ་དུ་
དོགས་པ་སྐྱེ་བ་སྲིད་པའི་ཕྱིར། བཞི་པ་ནི། དེའི་ཚིག་ཟུར་དུ་ངེས་པ་
ཞེས་པའི་ཚིག་སྨོས་པ་ལ་ཆོས་ཅན། དགོས་པ་ཡོད་དེ། ཀུན་མཁྱེན་
བསྐལ་དོན་དུ་སོང་བའི་གང་ཟག་གི་ངོར་སྐྱེས་བུ་ཕ་རོལ་པོ་ཀུན་མཁྱེན་
དུ་སྒྲུབ་པ་ལ་ངག་སྨྲ་བ་རྟགས་སུ་བཀོད་པ་ལྟ་བུའི་ཁྱབ་པ་ལ་ཐེ་ཚོམ་ཟ་
བའི་གཏན་ཚིགས་རྣམས་ལ་རྗེས་ཁྱབ་གྲུབ་པ་བཅད་པར་བྱ་བའི་ཆེད་
ཡིན་པའི་ཕྱིར། གཉིས་པ་ཞར་བྱུང་ནི། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ཆོས་ཅན་སྐྱོན་མེད་གསུམ་པོ་གང་རུང་ཡང་ཡིན། སྒྲ་མི་
རྟག་པར་ཚད་མས་ངེས་པའི་སྔ་རོལ་དུ་བྱས་ན་མི་རྟག་པའི་ཁྱབ་པ་
གཏན་ལ་འབེབས་པའི་གཞིར་བཟུང་བ་ཡང་ཡིན་པའི་གཞི་མཐུན་པར་
281



དམིགས་པ། དེའི་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་
མཐུན་དཔེ་ཡང་དག་གི་མཚན་ཉིད། མཚན་གཞི་ནི་བུམ་པ་ལྟ་བུའོ།།
གསུམ་པ་ལྡོག་ཁྱབ་བཤད་པ་ལ་དངོས་དང་ཞར་བྱུང་གཉིས། དང་པོ་
ནི། སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་མེད་པ་ཁོ་ནར་ཚད་
མས་ངེས་པ་ཡང་ཡིན། དེ་སྒྲུབ་ཀྱི་རྟགས་ཚུལ་གསུམ་པ་ཡང་ཡིན་པའི་
གཞི་མཐུན་པར་དམིགས་པ། དེ་སྒྲུབ་ཀྱི་ལྡོག་ཁྱབ་ཀྱི་མཚན་ཉིད་ཡིན་
ཏེ། ཀུན་བཏུས་ ( ༧༠བ ) ལས། མེད་ལ་མེད་པར་ནི་ངེས་པ། ཞེས་
དང༌། སློབ་དཔོན་ཆོས་མཆོག་གིས། མི་མཐུནཔའི་ཕྱོགས་འཆད་པར་
འགྱུར་བའི་མཚན་ཉིད་དེ་ལ་མེད་པ་ཉིད་དུ་ངེས་པ་ནི་ཚུལ་གསུམ་པ་
ཡིན་ནོ། །ཞེས་ གསུངས་ པའི་ ཕྱིར། ལྡོག་ ཁྱབ་ ཀྱི་མཚན་ཉིད་ འཆད་
པའི་ཚིག་ཟུར་དུ་མེད་པ་ཞེས་པའི་ཚིག་ལ་སོགས་པ་སྨོས་པའི་དགོས་
པ་འཆད་པ་ལ་སློབ་དཔོན་ཆོས་མཆོག་གིས། དེ་ལ་མེད་པ་སྨོས་པས་ནི་
འགལ་བ་བསལ་བ་ཡིན་ནོ། འགལ་བ་ནི་མི་མཐུན་པའི་ཕྱོགས་ལ་ཡོད་
པ་ཡིན་ཏེ། ཉིད་སྨོས་པས་ནི་མི་མཐུན་པའི་ཕྱོགས་གཅིག་ལ་ཐུན་མོང་
དུ་ཡོད་པ་བསལ་བ་ཡིན་ནོ། རྩོལ་བ་ལས་བྱུང་བ་ཉིད་དུ་སྒྲུབ་པར་བྱ་
བ་ལ་མི་རྟག་པ་ཉིད་ནི་མི་མཐུན་པའི་ཕྱོགས་གློག་ལ་སོགས་པ་ལ་ནི་
ཡོད་པ་ཡིན་ལ། ནམ་མཁའ་ལ་སོགས་པ་ལ་ནི་མེད་པ་ཡིན་ནོ། །དེ་
བས་ན་ངེས་པར་བྱེད་པས་འདི་བསལ་ཏེ། མེད་པའི་སྒྲའི་སྔ་རོལ་དུ་
ངེས་པར་བཟུང་བར་བྱས་ན་ནི་དོན་འདིར་འགྱུར་རོ། །མི་མཐུན་པའི་
282



ཕྱོགས་ཉིད་ལ་མེད་པ་གང་ཡིན་པ་དེ་གཏན་ཚིགས་ཡིན་ལ་དེ་ལྟར་
ནའང་རྩོལ་བ་ལས་བྱུང་བ་ཉིད་མཐུན་པའི་ཕྱོགས་ལ་མེད་དོ། །དེའི་
ཕྱིར་དེ་དག་གཏན་ཚིགས་མིན་པར་འགྱུར་རོ། །དེས་དེ་ལྟར་མ་བྱས་སོ།།
ངེས་པ་སྨོས་པས་ནི་མི་མཐུན་པའི་ཕྱོགས་ལས་ལྡོག་པ་ལ་ཐེ་ཚོམ་ཟ་
བ་བསལ་ཏེ། ཞེས་གསུངས་པའི་ཕྱིར། དེའི་དོན་འཆད་པ་ལ། མེད་པ་
སྨོས་ པའི་ དགོས་པ། ཉིད་ སྨོས་ པའི་ དགོས་པ། ཉིད་ མེད་ པའི་ ཕྱིས་
སྨོས་པའི་དགོས་པ། ངེས་པ་སྨོས་པའི་དགོས་པ་བཤད་པ་དང་བཞི།
དང་པོ་ནི། ལྡོག་ཁྱབ་ཀྱི་མཚན་ཉིད་འཆད་པའི་ཚིག་ཟུར་དུ་མེད་པ་
ཞེས་པའི་ཚིག་སྨོས་པ་ལ་ཆོས་ཅན། དགོས་པ་ཡོད་དེ། སྒྲ་རྟག་པར་
སྒྲུབ་པ་ལ་བྱས་པ་རྟགས་སུ་བཀོད་པ་ལྟ་བུའི་འགལ་རྟགས་རྣམས་ལ་
ལྡོག་ ཁྱབ་གྲུབ་པ་བཅད་པར་བྱ་བའི་ཆེད་ཡིན་པའི་ཕྱིར། དེས་དེ་
གཅོད་ནུས་ཏེ། བྱས་པ་སྒྲ་རྟག་པར་སྒྲུབ་པའི་མི་མཐུན་ཕྱོགས་ལ་ཡོད་
པའི་ཕྱིར། གཉིས་པ་ནི་དེའི་ཚིག་ཟུར་དུ་ཁོ་ན་ཞེས་པའི་ཚིག་སྨོས་པ་
ལ་ཆོས་ཅན། དགོས་པ་ཡོད་དེ། མི་རྟག་པ་དུང་སྒྲ་རྩོལ་བྱུང་དུ་སྒྲུབ་
པའི་ལྡོག་ཁྱབ་ཡིན་ནམ་སྙམ་པའི་དོགས་པ་བཅད་པར་བྱ་བའི་ཆེད་
ཡིན་པའི་ཕྱིར། དེས་དེ་གཅོད་ནུས་ཏེ། ཁོ་ན་ཞེས་པའི་ཚིག་མ་སྨོས་ན་
མི་མཐུན་པའི་ཕྱོགས་ལ་མེད་པ་ཞེས་པ་ཙམ་དུ་འགྱུར་རོ། །དེ་ལྟར་ན་
མི་རྟག་པ་དེ་དེ་སྒྲུབ་ཀྱི་མི་མཐུན་ཕྱོགས་ནམ་མཁའ་སོགས་ལ་མེད་
པས་དེ་དེ་སྒྲུབ་ཀྱི་ལྡོག་ཁྱབ་ཡིན་ནམ་སྙམ་དུ་དོགས་པ་སྐྱེ་སྲིད་པའི་
283



ཕྱིར། གསུམ་པ་ནི། དེའི་ཚིག་ཟུར་དུ་ཁོ་ན་ཞེས་པའི་ཚིག་མེད་པ་ཞེས་
པའི་ཚིག་གི་ཕྱིས་སྨོས་པ་ལ་ཆོས་ཅན། དགོས་ ( ༧༡ན ) པ་ཡོད་དེ།
རྩོལ་བྱུང་དུང་སྒྲ་མི་རྟག་པར་སྒྲུབ་པའི་ལྡོག་ཁྱབ་ཡིན་ནམ་སྙམ་པའ་
དོགས་པ་བསལ་བར་བྱ་བའི་ཆེད་ཡིན་པའི་ཕྱིར། དེས་དེ་སེལ་ནུས་ཏེ།
དེ་དེའི་ཕྱིས་མ་སྨོས་པར་སྔར་སྨོས་ན། མི་མཐུན་ཕྱོགས་ཁོ་ན་ལ་མེད་
པ་ཞེས་པར་འགྱུར་ལ། དེ་ལྟར་ན། རྩོལ་བྱུང་དུང་སྒྲ་མི་རྟག་པར་སྒྲུབ་
པའི་ལྡོག་ཁྱབ་མིན་པར་ཐལ། དེ་དེ་སྒྲུབ་ཀྱི་མི་མཐུན་ཕྱོགས་ཁོ་ན་ལ་
མེད་པ་མ་ཡིན་པའི་ཕྱིར་ཏེ། དེ་དེ་སྒྲུབ་ཀྱི་མཐུན་ཕྱོགས་གློག་སོགས་
ལ་ཡང་མེད་པའི་ཕྱིར་སྙམ་པའི་དོགས་པ་སྐྱེ་བ་སྲིད་པའི་ཕྱིར། བཞི་པ་
ནི། དེའི་ ཚིག་ཟུར་དུ་ ངེས་ པ་ ཞེས་ པའི་ ཚིག་ སྨོས་པ་ལ་ཆོས་ཅན།
དགོས་པ་ཡོད་དེ། ཀུན་མཁྱེན་བསྐལ་དོན་དུ་སོང་བའི་གང་ཟག་གི་
ངོར། ངག་སྨྲ་བའི་སྐྱེས་བུ་ཕ་རོལ་པོ་ཀུན་མཁྱེན་མ་ཡིན་པར་སྒྲུབ་པ་
ལ་ངག་སྨྲ་རྟགས་སུ་བཀོད་པ་ལྟ་བུའི་ཁྱབ་པ་ལ་ཐེ་ཚོམ་ཟ་བའི་གཏན་
ཚིགས་རྣམས་ལ་ལྡོག་ཁྱབ་གྲུབ་པ་བཅད་པར་བྱ་བའི་ཆེད་ཡིན་པའི་
ཕྱིར། གཉིས་པ་ཞར་བྱུང་ནི། བྱས་རྟགས་ ཀྱིས་སྒྲ་མི་རྟག་པར་སྒྲུབ་
པའི་ཆོས་ཅན་སྐྱོན་མེད་གསུམ་པོ་གང་རུང་ཡང་ཡིན། སྒྲ་མི་རྟག་པར་
ཚད་མས་ངེས་པའི་སྔ་རོལ་དུ་རྟག་ན་མ་བྱས་པས་ཁྱབ་པ་གཏན་ལ་
འབེབས་པའི་གཞིར་བཟུང་བ་དང་། དེའི་སྔ་རོལ་དུ་མི་རྟག་པ་མིན་ན་
བྱས་པ་མིན་པའི་ཁྱབ་པ་གཏན་ལ་འབེབས་པའི་གཞིར་བཟུང་བ་གང་
284



རུང་གིས་བསྡུས་པ་ཡང་ཡིན་པའི་གཞི་མཐུན་པར་དམིགས་པ། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་མི་མཐུན་དཔེ་ཡང་དག་གི་མཚན་
ཉིད། མཚན་གཞི་ནི། འདུས་མ་ བྱས་ ཀྱི་ནམ་མཁའ་ལྟ་བུའོ། །འོ་ན་
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་
ཚད་མས་ངེས་པ་ལ་ཚད་མ་དུ་སྔོན་དུ་འགྲོ་དགོས་ཞེ་ན། དེ་ལ་བྱས་པ་
སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་པར་ཚད་མས་ངེས་
པ་སྔོན་དུ་འགྲོ་དགོས་ཤིང་། བྱས་པ་དེ་སྒྲུབ་ཀྱི་མཐུན་ཕྱོགས་ཁོ་ན་ལ་
ཡོད་པར་ཚད་མས་ངེས་པ་ལ་རྟགས་ཀྱི་མཚན་གཞི་བྱས་པ་ངེས་པའི་
ཚད་མ། རྟག་པ་དང་མི་རྟག་པ་དངོས་འགལ་དུ་ངེས་པའི་ཚད་མ། རྟག་
པ་དང་བྱས་པའི་གཞི་མཐུན་འགོག་བྱེད་ཀྱི་ཚད་མ་གསུམ་སྔོན་དུ་འགྲོ་
དགོས་པ་ཡིན་ཏེ། དང་པོ་དེ་མེད་པར་ཕྱི་མ་གཉིས་པོ་དེ་ཙམ་ལ་བརྟེན་
ནས་དེ་ལྟར་ཚད་མས་ངེས་མི་ནུས། བར་པ་དེ་མེད་པར་ཐོག་མཐའ་
གཉིས་པོ་དེ་ཙམ་ལ་བརྟེན་ནས་དེ་ལྟར་ཚད་མས་ངེས་མི་ནུས། ཕྱི་མ་དེ་
མེད་པར་དང་པོ་གཉིས་པོ་དེ་ཙམ་ལ་བརྟེན་ནས་ཀྱང་དེ་ལྟར་ཚད་མས་
ངེས་མི་ནུས་པའི་ཕྱིར། དང་པོ་གྲུབ་སྟེ། དེ་ལྟར་ངེས་ནུས་ན་རྟག་པ་
དང་མི་རྟག་པ་དངོས་འགལ་དུ་ཚད་མས་ངེས་ཤིང་། རྟག་པ་དང་རང་
ཉིད་གཞི་མཐུན་ཚད་མས་ཁེགས་ན། རང་ཉིད་མི་རྟག་པ་ཁོ་ན་ལ་ཡོད་
པས་ཁྱབ་ཅེས་པར་འགྱུར་ལ། དེ་ལྟར་ན་ཤེས་བྱ་མ་ཡིན་པ་ཆོས་ཅན།
རང་ཉིད་མི་རྟག་པ་ཁོ་ན་ལ་ཡོད་པར་ཐལ། རྟག་ ( ༧༡བ )པ་དང་
285



མི་རྟག་པ་དངོས་འགལ་དུ་ཚད་མས་ངེས་ཤིང་། རྟག་པ་དང་རང་ཉིད་
ཀྱི་གཞི་མཐུན་ཚད་མས་ཁེགས་པའི་ཕྱིར། ཞེས་པའི་སྐྱོན་དུ་འགྱུར་
བའི་ཕྱིར། རྟགས་གཉིས་པ་གྲུབ་ཏེ། དེ་ལྟར་ངེས་ནུས་ན་རང་ཉིད་ཚད་
མས་ངེས་ཤིང་རྟག་པ་དང་རང་ཉིད་ཀྱི་གཞི་མཐུན་ཚད་མས་ཁེགས་ན།
རང་ཉིད་མི་རྟག་པ་ཁོ་ན་ལ་ཡོད་པས་ཁྱབ་ཅེས་པར་འགྱུར་ལ་དེ་ལྟར་
ན་དུང་དཀར་པོ་ཆོས་ཅན། རང་ཉིད་སྔོན་པོ་ཁོ་ན་ལ་ཡོད་པར་ཐལ།
རང་ཉིད་ཚད་མས་ངེས་ཤིང་། སེར་པོ་དང་རང་ཉིད་ཀྱི་གཞི་མཐུན་ཚད་
མས་ཁེགས་པའི་ཕྱིར། ཞེས་པའི་སྐྱོན་དང་། མཚན་མཚོན་གཉིས་ཆོས་
ཅན། རང་ཉིད་མི་རྟག་པ་ཁོ་ན་ལ་ཡོད་པར་ཐལ། རང་ཉིད་ཚད་མས་
ངེས་ཤིང་། རྟག་པ་དང་རང་ཉིད་ཀྱི་གཞི་མཐུན་ཚད་མས་ཁེགས་པའི་
ཕྱིར། ཞེས་པའི་སྐྱོན་དུ་འགྱུར་བའི་ཕྱིར། རྟགས་གསུམ་པ་གྲུབ་ཏེ། དེ་
ལྟར་ངེས་ནུས་ན། རང་ཉིད་ཚད་མས་ངེས་ཤིང་། རྟག་པ་དང་མི་རྟག་
པ་དངོས་འགལ་དུ་ཚད་མས་ངེས་ན། རང་ཉིད་མི་རྟག་པ་ཁོ་ན་ལ་ཡོད་
པས་ཁྱབ་ཅེས་པར་འགྱུར་ལ། དེ་ལྟར་ན། གཞལ་བྱ་ཆོས་ཅན། རང་
ཉིད་མི་རྟག་པ་ཁོ་ན་ལ་ཡོད་པར་ཐལ། རང་ཉིད་ཚད་མས་ངེས་ཤིང་།
རྟག་མི་རྟག་དངོས་འགལ་དུ་ཚད་མས་ངེས་པའི་ཕྱིར། ཞེས་པའི་སྐྱོན་
དུ་འགྱུར་བའི་ཕྱིར། དེས་ན་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
རྗེས་སུ་འགྲོ་ལྡོག་གི་ཁྱབ་པ་ཚད་མས་ངེས་པ་ལ་བྱས་པ་མི་རྟག་པ་ལ་
འབྲེལ་བར་ཚད་མས་ངེས་པ་སྔོན་དུ་འགྲོ་དགོས་ཤིང་། དེ་དེ་ལ་འབྲེལ་
286



བར་ཚད་མས་ངེས་པ་ལ་བྱས་ན་མི་རྟག་པའི་ཁྱབ་པ་ཚད་མས་ངེས་པ་
དང༌། བྱས་པ་མི་རྟག་པར་ཚད་མས་ངེས་པ་རྣམ་པ་གཉིས་སྔོན་དུ་འགྲོ་
དགོས་པ་ཡིན་ཏེ། རང་འགྲེལ་ལས། འབྲེལ་པ་མེད་པར་ནི་རྗེས་སུ་
འགྲོ་བ་དང་ལྡོག་པ་ངེས་པ་མེད་དེ། ཞེས་སོགས་གསུངས་པའི་ཕྱིར།
བྱས་ན་མི་རྟག་པས་ཁྱབ་པ་ཚད་མས་ངེས་པའི་གང་ཟག་དང་། རྟག་ན་
མ་བྱས་པའི་ཁྱབ་པ་ཚད་མས་ངེས་པའི་གང་ཟག་གཉིས་དོན་གཅིག་པ་
ཡིན་ཏེ། ཁྱབ་པ་དེ་གཉིས་དངོས་ཤུགས་ཀྱི་རྟོགས་བྱ་རྟོགས་བྱེད་ཡིན་
པའི་ཕྱིར་ཏེ། རྣམ་བཤད་ལས། སྒྲུབ་ངག་གཉིས་ཀྱིས་དངོས་སུ་བསྟན་
པའི་ཁྱབ་པ་གཉིས་དངོས་ཤུགས་ཀྱི་རྟོགས་བྱ་རྟོགས་བྱེད་ཡིན་གྱི་ཁྱབ་
པ་གཉིས་གཅིག་དངོས་སུ་ངེས་པས་གཅིག་ཤུགས་ལ་ངེས་པར་བྱེད་
པའི་ཕན་ཚུན་མ་འཁྲུལ་བ་གཞུང་གི་དོན་ནོ། །ཞེས་གསུངས་པའི་ཕྱིར། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། སྒྲ་ཡོད་པར་
སྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་
ཆོས་ཅན། སྒྲའི་སྟེང་དུ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་
མས་ངེས་པའི་གང་ཟག་ཏུ་ཐལ། སྒྲ་ཡོད་པར་སྒྲུབ་པའི་ཕྱོགས་ཆོས་
ཚད་མས་ངེས་པའི་གང་ཟག་གི་དེ་ལྟར་ ( ༧༢ན)ངེས་པ་དེ་དེ་སྒྲུབ་
ཀྱི་ཕྱོགས་ཆོས་ཀྱི་མཚན་ཉིད་ཀྱི་ཟུར་གཅིག་ཡིན་པའི་ཕྱིར། འདོད་ན།
དེ་ཆོས་ཅན། སྒྲའི་སྟེང་དུ་འགོད་ཚུལ་དང་མཐུན་པར་ཡོད་པ་ཚད་མས་
ངེས་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་ན། སྒྲའི་
287



སྟེང་དུ་ཡོད་པ་ཚད་མས་ངེས་པའི་གང་ཟག་ཡིན་པར་ཐལ། འདོད་པའི་
ཕྱིར། ཟེར་ན་མ་ཁྱབ། འདོད་མི་ནུས་ཏེ། སྒྲའི་སྟེང་དུ་ཡོད་པ་རྟགས་
ཡང་དག་ལ་བརྟེན་ནས་སྒྲུབ་དགོས་ཀྱི་གང་ཟག་ཡིན་པའི་ཕྱིར། ཟེར།
ཁ་ཅིག་ན་རེ། མཚན་ཉིད་དེ་དག་མི་འཐད་པར་ཐལ། སྒྲ་མི་རྟག་པར་
སྒྲུབ་པའི་རྟགས་ཚུལ་དང་པོ་ཚད་མས་ངེས་པའི་གང་ཟག་ཡིན་ན། དེ་
སྒྲུབ་ཀྱི་ཕྱོགས་ཆོས་ཚད་མས་ངེས་པའི་གང་ཟག་ཡིན་པས་ཁྱབ་པ་གང་
ཞིག དེ་སྒྲུབ་ཀྱི་རྟགས་ཚུལ་གཉིསཔ་ཚད་མས་ངེས་པའི་གང་ཟག་
ཡིན་ན། དེ་སྒྲུབ་ཀྱི་རྗེས་ཁྱབ་ཚད་མས་ངེས་པའི་གང་ཟག་ཡིན་པའི་
ཁྱབ་པའི་ཕྱིར། དང་པོ་དེར་ཐལ། དེ་སྒྲུབ་ཀྱི་རྟགས་ཚུལ་དང་པོ་དེ་
སྒྲུབ་ཀྱི་རྟགས་ཚུལ་གཉིས་པ་དེ་སྒྲུབ་ཀྱི་རྟགས་ཚུལ་གསུམ་པ་གསུམ་
ཚད་མས་ངེས་པའི་གང་ཟག་ཡིན་ན། དེ་སྒྲུབ་ཀྱི་ཚུལ་གསུམ་ཚད་མས་
ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་སྒྲུབ་ཀྱི་ཚུལ་གསུམ་
ཚད་མས་ངེས་པའི་གང་ཟག་ཡོད་པའི་ཕྱིར། ཟེར་ན་མ་ཁྱབ། ཁ་ཅིག་
ན་རེ། བཏགས་ཡོད་ཆོས་གསུམ་ཚང་བ་ཆོས་ཅན། སྒྲ་མཚོན་བྱར་སྒྲུབ་
པའི་མི་མཐུན་ཕྱོགས་ལ་མེད་པར་ཐལ། དེ་སྒྲུབ་ཀྱི་ལྡོག་ཁྱབ་ཡིན་པའི་
ཕྱིར། ཁྱབ་པ་ཁས། རྟགས་སླ། འདོད་མི་ནུས་ཏེ། དེ་སྒྲུབ་ཀྱི་མི་མཐུན་
ཕྱོགས་ ཀྱི་ སྟེང་ དུ་ ཡོད་ པའི་ ཕྱིར། ཟེར་ན་མ་ཁྱབ་ཏེ། དེ་ཆོས་ཅན།།
ཁྱོད་དང་དེ་སྒྲུབ་ཀྱི་མི་མཐུན་ཕྱོགས་ཀྱི་གཞི་མཐུན་ཡོད་པར་ཐལ།
ཁྱོད་དེ་སྒྲུབ་ཀྱི་མི་མཐུན་ཕྱོགས་ཀྱི་སྟེང་དུ་ཡོད་པའི་ཕྱིར། ཁྱབ་པ་ཁས།།
288



རང་རེས། སྒྲ་མིན་པ་ལས་ལོག་པ་སྒྲ་མི་རྟག་པར་སྒྲུབ་པའི་ཆོས་ཅན་
སྐྱོན་མེད་དུ་ཁས་བླངས་པ་ལ། ཁ་ཅིག་ན་རེ། བྱས་པ་མ་ཡིན་པ་ལས་
ལོག་པ་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་
དང༌། སྐད་ཅིག་མ་མ་ཡིན་པ་ལས་ལོག་པ་སྐད་ཅིག་མའི་རྟགས་ཀྱིས་
སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། དམ་བཅའ་
དེའི་ཕྱིར། འདོད་ན། བྱས་པ་མ་ཡིན་པ་ལས་ལོག་པ་ཡིན་ན། མི་རྟག་
པ་ཡིན་པས་ཁྱབ། ཞེས་སོགས་ཀྱི་སྒྲུབ་ངག་དེ་བྱས་རྟགས་ཀྱི་དེ་སྒྲུབ་
ཀྱི་ཆོས་མཐུན་སྦྱོར་གྱི་སྒྲུབ་ངག་ཡང་དག་ཡིན་པར་ཐལ། བྱས་པ་མ་
ཡིན་པ་ལས་ལོག་པ་དེ་བྱས་རྟགས་ཀྱིས་དེ་སྒྲུབ་ཀྱི་རྟགས་ཡང་དག་
ཡིན་པའི་ཕྱིར། ཟེར་ན་མ་ཁྱབ་ཏེ། བྱས་ན་མི་རྟག་པ་མ་ཡིན་པ་ལས་
ལོག་པ་ཡིན་པས་ཁྱབ། ཞེས་སོགས་ཀྱི་སྒྲུབ་ངག་དེ་བྱས་རྟགས་ཀྱིས་
དེ་སྒྲུབ་ཀྱི་ཆོས་མཐུན་སྦྱོར་གྱི་སྒྲུབ་ངག་ཡང་དག་ཡིན་པར་ཐལ། མི་
རྟག་པ་མ་ཡིན་པ་ལས་ལོག་པ་དེ་བྱས་རྟགས་ཀྱིས་དེ་སྒྲུབ་ཀྱི་བསྒྲུབ་
བྱའི་ ཆོས་ སུ་ བཟུང་ བྱ་ ཡིན་ པའི་ ཕྱིར། ཁྱབ་ པ་ ཁས། འདོད་ན། དེ་
འདྲའི་སྒྲུབ་ངག་ཆོས་ཅན། བྱས་ན་མི་རྟག་པའི་ཁྱབ་པ་དངོས་སུ་བརྗོད་
པའི་སྒྲུབ་ངག་ཡང་དག་ཡིན་པར་ཐལ་ལོ། །གཞན་ཡང་། ཁོ་ན་རེ།
སྐད་ཅིག་མ་མ་ཡིན་པ་ལས་ལོག་པ་ཆོས་ཅན། དེ་སྒྲུབ་ཀྱི་ ( ༧༢བ
) ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པར་ཐལ། སྐད་
ཅིག་མའི་རྟགས་ཀྱི་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། ཟེར་ན་
289



མ་ཁྱབ། འདོད་ན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱིས་བསྒྲུབ་
བྱའི་ཆོས་སུ་བཟུང་བྱ་ཡང་ཡིན། ཁྱོད་ཀྱི་མཚོན་བྱ་ཡང་ཡིན་པའི་གཞི་
མཐུན་པ་ཡོད་པར་ཐལ། འདོད་པའི་ཕྱིར། ཟེར་རོ། །ཁ་ཅིག་ན་རེ།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་ངེས།
སྒྲ་མི་རྟག་པར་ཚད་མས་མ་ངེས་ཤིང་། སྒྲ་མི་རྟག་པར་བདེན་ཞེན་གྱིས་
འདོད་པའི་གང་ཟག་གིས་སྒྲ་ཆོས་ཅན། མི་རྟག་ཏེ། བྱས་པའི་ཕྱིར་ཞེས་
བཀོད་པའི་ཚེ་ན་བྱས་པ་སྒྲ་མི་རྟག་པར་སྒྲུབ་པའི་ཕྱོགས་ཆོས་སུ་ཐལ།
བྱས་པ་དེ་སྒྲུབ་ཀྱི་ཕྱོགས་ཆོས་སུ་འགོད་པ་པོའི་གང་ཟག་ཡིན་ན། སྒྲ་
མི་རྟག་པར་ཚད་མས་ངེས་པའི་གང་ཟག་ཡིན་པའི་མ་ཁྱབ་པའི་ཕྱིར།
ཟེར་ན་མ་ཁྱབ། མ་གྲུབ་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཆོས་ཅན།
དེར་ཐལ། དེའི་ཕྱིར་ཏེ། བྱས་པ་དེ་སྒྲུབ་ཀྱི་རྟགས་ཡང་དག་ཏུ་འགོད་
པ་པོའི་གང་ཟག་ཡིན་པའི་ཕྱིར་ཏེ། དེ་དེ་སྒྲུབ་ཀྱི་རང་དོན་སྐབས་ཀྱི་
རྟགས་ཡང་དག་ཏུ་འགོད་པ་པོའི་གང་ཟག་ཡིན་པའི་ཕྱིར། རྟགས་གྲུབ་
ཏེ། དེ་འདྲའི་གང་ཟག་གིས་སྒྲ་ཆོས་ཅན། མི་རྟག་ཏེ། བྱས་པའི་ཕྱིར་
ཞེས་བཀོད་པའི་ཚེ་ན་བྱས་པ་དེ་སྒྲུབ་ཀྱི་རང་དོན་སྐབས་ཀྱི་རྟགས་ཡང་
དག་ཡིན་པའི་ཕྱིར་ཏེ། བྱས་པ་དེ་སྒྲུབ་ཀྱི་རང་དོན་སྐབས་ཀྱི་རྟགས་
ཡང་དག་ཏུ་བཀོད་པ་ཡོད་པའི་ཕྱིར། རྩ་བར་འདོད་ན། དེའི་ཚེ་ན་དེ་དེ་
སྒྲུབ་ཀྱི་རྗེས་ཁྱབ་ཡིན་པར་ཐལ། འདོད་པ་གང་ཞིག དེ་དེ་སྒྲུབ་ཀྱི་
290



རྗེས་ཁྱབ་ཏུ་འགོད་པ་པོའི་གང་ཟག་ཡིན་ན། སྒྲ་མི་རྟག་པར་ཚད་མས་
ངེས་པའི་གང་ཟག་ཡིན་པས་མ་ཁྱབ་པའི་ཕྱིར། གཉིས་པ་མ་གྲུབ་ན་
སླ། འདོད་ན། དེའི་ཚེ་ན་བྱས་པ་ཆོས་ཅན། དེ་སྒྲུབ་ཀྱི་རྟགས་ཡང་དག་
ཡིན་པར་ཐལ། འདོད་པ་དེའི་ཕྱིར། འདོད་ན། དེ་འདྲའི་གང་ཟག་དེ་
བྱས་པ་དེ་སྒྲུབ་ཀྱི་རྟགས་ཡང་དག་ཏུ་འགོད་པ་པོའི་གང་ཟག་ཡིན་པར་
ཐལ། འདོད་པའི་ཕྱིར། འདོད་ན། དེ་བྱས་པ་དེ་སྒྲུབ་ཀྱི་གཞན་དོན་
སྐབས་ཀྱི་རྟགས་ཡང་དག་ཏུ་འགོད་པ་པོའི་གང་ཟག་ཡིན་པར་ཐལ།
འདོད་པ་གང་ཞིག དེ་བྱས་པ་དེ་སྒྲུབ་ཀྱི་རང་དོན་སྐབས་ཀྱི་རྟགས་
ཡང་དག་ཏུ་འགོད་པ་པོའི་གང་ཟག་མ་ཡིན་པའི་ཕྱིར། འདོད་མི་ནུས་
སོ། རྟགས་ གཉིས་པ་མ་གྲུབ་ན། དེ་ཆོས་ཅན། བྱས་རྟགས་ ཀྱིས་དེ་
སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཡིན་
པར་ཐལ། མ་གྲུབ་པ་དེའི་ཕྱིར། འདོད་ན། དེ་ཆོས་ཅན། སྒྲ་རྟག་མི་
རྟག་ ཐེ་ ཚོམ་ ཟ་ བའི་ གང་ ཟག་ ཏུ་ ཐལ། འདོད་ པའི་ ཕྱིར། ཁྱབ་ ཏེ།
གཏན་ཚིག་ཐེ་ཚོམ་ལ་བརྗོད་ཕྱིར། ཞེས་གསུངས་པའི་ཕྱིར། འདོད་མི་
ནུས་ཏེ། སྒྲ་མི་རྟག་པར་བདེན་ཞེན་གྱིས་འདོད་པའི་གང་ཟག་ཡིན་པའི་
ཕྱིར། ཟེར་ན། ཁ་ཅིག་ན་རེ། སྔར་ལྟར་བཀོད་པའི་ཚེ་ན་བྱས་པ་ཆོས་
ཅན། ཁྱོད་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ།
ཁྱོད་དེ་སྒྲུབ་ཀྱི་རྟགས་སུ་བཀོད་པ་གང་ཞིག ཁྱོད་དེ་སྒྲུབ་ཀྱི་རྟགས་
སུ་འགོད་པ་པོའི་གང་ཟག་གིས་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཚུལ་
291



གསུམ་ཚད་མས་ངེས་པའི་ཕྱིར། རྟགས་གཉིས་པ་དེར་ཐལ། དེའི་ཚེ་ན་
དེ་དེ་སྒྲུབ་ཀྱི་རྟགས་སུ་བགོད་པ ( ༧༣ན)པོའི་གང་ཟག་གིས་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་ངེས་པའི་
ཕྱིར་ཟེར་ན་མ་ཁྱབ། གཞན་ཡང་། རྟགས་གཉིས་པ་དེར་ཐལ། དེའི་ཚེ་
ན་བྱས་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་ངེས་པའི་ཕྱིར། མ་
གྲུབ་ན། དེའི་ཚེ་ན་བྱས་པ་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་
ཚུལ་གསུམ་ཚད་མས་ངེས་པར་ཐལ། ཁྱོད་བྱས་པ་དང་གཅིག་གང་ཞིག
བྱས་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་ངེས་པའི་ཕྱིར། ཁྱབ་
ཏེ། གཅིག་ གྲུབ་ པས་ ན་ གཉིས་ ཀ་ གྲུབ། ཅེས་ གསུངས་ པའི་ ཕྱིར།།
རྟགས་དང་པོ་དེར་ཐལ། བྱས་པ་བྱས་པ་དང་གཅིག་ཏུ་ཚད་མས་ངེས་
པའི་ གང་ ཟག་ གིས། སྒྲ་ཆོས་ཅན། མི་རྟག་ཏེ། བྱས་པའི་ ཕྱིར་ཞེས་
བཀོད་པའི་ཚེ་ན་བྱས་པ་བྱས་པ་དང་གཅིག་ཡིན་པའི་ཕྱིར་ཏེ། དེའི་ཚེ་
ན་དེ་དེ་དང་གཅིག་ཏུ་ཚད་མས་ངེས་པའི་གང་ཟག་ཡོད་པའི་ཕྱིར་ཏེ།
དེའི་ཚེ་ན་དེ་འདྲའི་གང་ཟག་གིས་སྒྲ་ཆོས་ཅན། མི་རྟག་ཏེ། བྱས་པའི་
ཕྱིར། ཞེས་པའི་རྟགས་སྦྱོར་བཀོད་པའི་ཕྱིར། མ་གྲུབ་ན། བྱས་པ་བྱས་
པ་དང་གཅིག་ཏུ་ཚད་མས་ངེས་པའི་གང་ཟག་ཆོས་ཅན། ཁྱོད་ཀྱིས་དེ་
འདྲའི་རྟགས་སྦྱོར་བཀོད་པའི་ཚེ་ན་ཁྱོད་ཀྱིས་དེ་འདྲའི་རྟགས་སྦྱོར་
བཀོད་པར་ཐལ། ཁྱོད་ཀྱིས་དེ་འདྲའི་རྟགས་སྦྱོར་བཀོད་པའི་ཕྱིར་ཟེར་
ན། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་ཚད་མས་ངེས་
292



པའི་གང་ཟག་གིས་དཔལ་ལྡན་ཆོས་གྲགས་ལ་སྒྲ་ཆོས་ཅན། མི་རྟག་ཏེ།
བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་དེ་སྒྲུབ་ཀྱི་རྟགས་ཡང་དག་
ཡིན་པར་ཐལ། དེའི་ཚེ་ན་དེ་དེ་སྒྲུབ་ཀྱི་རྟགས་ཡང་དག་ཏུ་ཚད་མས་
ངེས་པའི་གང་ཟག་ཡོད་པའི་ ཕྱིར་ཏེ། དེའི་ཚེ་ན་དེ་འདྲའི་གང་ཟག་
གིས་དཔལ་ལྡན་ཆོས་གྲགས་ལ་དེ་འདྲའི་རྟགས་སྦྱོར་བཀོད་པའི་ཕྱིར།
མ་གྲུབ་ན། དེ་དེ་སྒྲུབ་ཀྱི་རྟགས་ཡང་དག་ཏུ་ཚད་མས་ངེས་པའི་གང་
ཟག་ཆོས་ཅན། ཁྱོད་ ཀྱི་དཔལ་ལྡན་ཆོས་གྲགས་ལ་དེ་འདྲའི་རྟགས་
སྦྱོར་བཀོད་པའི་ཚེ་ན་ཁྱོད་ཀྱི་དེ་ལ་དེ་འདྲའི་རྟགས་སྦྱོར་བཀོད་པར་
ཐལ། ཁྱོད་ཀྱི་དེ་ལ་དེ་འདྲའི་རྟགས་སྦྱོར་བཀོད་པའི་ཕྱིར། ཁ་ཅིག་ན་
རེ། སྔར་ལྟར་བཀོད་པའི་ཚེ་ན་བྱས་པ་བྱས་པ་དང་གཅིག་ཡིན་པར་
ཐལ། སྒྲ་ཆོས་ཅན། མི་རྟག་ཏེ། བྱས་པའི་ཕྱིར་ཞེས་བཀོད་པའི་ཚེ་ན་
དེ་ དེ་ དང༌ གཅིག་ ཡིན་ པའི་ ཕྱིར། མ་གྲུབ་ན། དེ་འདྲའི་ རྟགས་ སྦྱོར་
བཀོད་པའི་ཚེ་ན་དེ་དེ་དང་ཐ་དད་དུ་སོང་བར་ཐལ། དེ་འདྲའི་རྟགས་
སྦྱོར་བཀོད་པའི་ཚེ་ན་དེ་དེ་དང་ཐ་དད་ཡིན་པའི་ཕྱིར། ཟེར་ན། མ་
ཁྱབ། འདོད་ན། དེ་འདྲའི་རྟགས་སྦྱོར་བཀོད་པའི་ཚེ་ན་དེ་དེ་དང་ཐ་
དད་དུ་སོང་བར་ཐལ། འདོད་པའི་ཕྱིར། འདོད་ན། དེ་དེ་དང་ཐ་དད་དུ་
ཐལ། དེ་ འདྲའི་ རྟགས་ སྦྱོར་ བཀོད་ པའི་ ཕྱིར། ཁྱབ་ པ་ ཁས། གཞན་
ཡང་དེའི་ཚེ་ན་དེ་དེ་དང་གཅིག་ཡིན་པར་ཐལ། སྒྲ་ཆོས་ཅན། མི་རྟག་
ཏེ། སྒྲ་ཡིན་པའི་ཕྱིར། ཞེས་བཀོད་པའི་ཚེ་ན་སྒྲ་སྒྲ་དང་གཅིག་ཡིན་ཏེ།
293



སྒྲ་དེ་དེའི་ཚེ་ན་སྒྲ་མི་རྟག་པར་སྒྲུབ་པའི་རྩོད་གཞི་ཆོས་ཅན་གང་ཞིག
(༧༣བ )དེའི་ཚེ་ན་སྒྲ་དེ་སྒྲུབ་ཀྱི་གཞི་རྟགས་ཐ་དད་མེད་ནས་མ་
གྲུབ་པའི་གཏན་ཚིགས་ཡིན་པའི་ཕྱིར། ཟེར་ན། མ་ཁྱབ། གཉིས་པ་མ་
གྲུབ་ན། དེར་ཐལ། སྒྲ་དེ་སྒྲུབ་ཀྱི་གཞི་རྟགས་ཐ་དད་མེད་ནས་མ་གྲུབ་
པའི་གཏན་ཚིགས་སུ་བཀོད་པའི་ཚེ་ན་སྒྲ་དེ་སྒྲུབ་ཀྱི་གཞི་རྟགས་ཐ་དད་
མེད་ནས་མ་གྲུབ་པའི་གཏན་ཚིགས་ཡིན་པའི་ཕྱིར་ཏེ། སྒྲ་དེ་དེ་ཡིན་
པའི་ཕྱིར། ཁོ་ན་རེ། གོང་དུ་མ་ཁྱབ་ན། དེའི་ཚེ་ན་སྒྲ་དེ་དེ་སྒྲུབ་ཀྱི་གཞི་
རྟགས་ཐ་དད་མེད་ནས་མ་གྲུབ་པའི་གཏན་ཚིགས་ཡིན་པའི་རྒྱུ་མཚན་
ཅི་ཡིན་ཞེ་ན། དེའི་ཚེ་ན་སྒྲ་ཆོས་ཅན། དེ་ཡིན་པར་ཐལ། དེ་སྒྲུབ་ཀྱི་
རྟགས་སུ་བཀོད་པ་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྩོད་
གཞི་ཆོས་ཅན་ཡང་ཡིན། ཁྱོད་དང་གཅིག་ཀྱང་ཡིན་པའི་གཞི་མཐུན་པ་
ཡོད་པའི་ཕྱིར། རྟགས་གཉིས་པ་དེར་ཐལ། དེའི་ཚེ་ན་སྒྲ་དེ་དེ་འདྲའི་
གཞི་མཐུན་ཡིན་པའི་ཕྱིར། དེ་ལྟར་མིན་ན། སྒྲ་ཆོས་ཅན། མི་རྟག་པ་
ཡིན་ཏེ། བྱས་པ་ཡིན་པའི་ཕྱིར། ཞེས་བཀོད་པའི་ཚེ་ན་བྱས་པ་ཆོས་
ཅན། བྱས་པ་ཡིན་ན། ཁྱོད་ཡིན་པས་ཁྱབ་པར་ཐལ། ཁྱོད་བྱས་པ་དང་
གཅིག་ ཡིན་ པའི་ ཕྱིར། འདོད་ན། སྒྲ་ཆོས་ཅན། རྟག་ཏེ། བྱས་ པའི་
ཕྱིར་ཞེས་པའི་རྟགས་སྦྱོར་ཆོས་ཅན། དེར་ཐལ། དེའི་ཕྱིར། འདོད་ན།
དེའི་ཚེ་ན་ཡོད་པར་ཐལ་ལོ། །བྱས་པ་ལ་ཁོ་ན་རེ། རྩ་བར་ཆོས་ཅན་
སྐྱོན་ཅན་ཡིན་ནོ་ཟེར་ན། དེའི་ཚེ་ན་བྱས་པ་སྐྱེས་པའི་མཚོན་བྱ་ཡིན་
294



པར་ཐལ། དེའི་ཚེ་ན་བྱས་པ་བྱས་པ་དང་གཅིག་ཡིན་པའི་ཕྱིར། འདོད་
ན། སྒྲ་ཆོས་ཅན། རྟག་ཏེ། བྱས་པའི་ཕྱིར། ཞེས་པའི་རྟགས་སྦྱོར་ཆོས་
ཅན། དེའི་ཚེ་ན་བྱས་པ་ཡིན་པར་ཐལ། སྐྱེས་པ་ཡིན་པའི་ཕྱིར། ཁྱབ་
པ་ཁས། འདོད་ན། དེའི་ཚེ་ན་ཡོད་པར་ཐལ། འདོད་པའི་ཕྱིར། འདོད་
ན། གྲུབ་མཐའ་ལ་དངོས། གཞན་ཡང་། བྱས་པ་སྒྲ་མི་རྟག་པར་སྒྲུབ་
པའི་གཏན་ཚིགས་ལྟར་སྣང་དུ་བཀོད་པའི་ཚེ་ན་བྱས་པ་བྱས་པ་དང་
གཅིག་ཡིན་པར་ཐལ། དེ་དེ་སྒྲུབ་ཀྱི་རྟགས་སུ་བཀོད་པའི་ཚེ་ན་དེ་དེ་
དང་གཅིག་ཡིན་པའི་ཕྱིར། རྟགས་ཁས། འདོད་ན། དེའི་ཚེ་ན་བྱས་པ་
ཆོས་ཅན། ཁྱོད་བྱས་པ་དེ་སྒྲུབ་ཀྱི་རྟགས་སུ་བཀོད་པའི་ཚེ་ན་བྱས་པ་
དང་གཅིག་ཡིན་པར་ཐལ། ཁྱོད་བྱས་པ་དང་གཅིག་གང་ཞིག དེའི་
ཚེ་ན་བྱས་པ་བྱས་པ་དང་གཅིག་ཡིན་པའི་ཕྱིར། འདོད་ན། ཁྱོད་སྒྲ་མི་
རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། འདོད་པའི་ཕྱིར།
ཁ་ཅིག་ན་རེ། གསར་དུ་མི་བསླུ་བའི་རིག་པ་དེ། བྱས་རྟགས་ཀྱིས་སྒྲ་
མི་རྟག་པ་ལ་གསར་དུ་མི་བསླུ་བའི་ཞེན་ རིག་ཚད་མར་སྒྲུབ་པའི་
ཕྱོགས་ཆོས་ཡིན་པར་ཐལ། དེ་དེ་སྒྲུབ་ཀྱི་རྟགས་ཡང་དག་ཡིན་པའི་
ཕྱིར་ཏེ། དེ་སྒྲ་མི་རྟག་པ་ལ་གསར་དུ་མི་བསླུ་བའི་ཞེན་རིག་ཚད་མར་
སྒྲུབ་པའི་རྟགས་ཡང་དག་ཡིན་པའི་ཕྱིར། ཁ་ཅིག་མ་ཁྱབ་ཟེར། འདོད་
ན། སྒྲ་མི་རྟག་པ་ལ་གསར་དུ་མི་བསླུ་བའི་ཞེན་རིག་དེ་དེ་སྒྲུབ་ཀྱི་
ཕྱོགས་ཆོས་སུ་ཐལ། འདོད་པའི་ཕྱིར། འདོད་ན། བྱས་པ་དེ་སྒྲ་མི་རྟག་
295



པ་ལ་གསར་དུ་མི་བསླུ་བའི་ཞེན་རིག་ཚད་མར་སྒྲུབ་པའི་ཕྱོགས་ཆོས་
སུ་ཐལ། དེ་དེ་འདྲའི་ཞེན་རིག་མི་རྟག་པར་སྒྲུབ་པའི་ཕྱོགས་ཆོས་ཡིན་
པའི་ཕྱིར་ཏེ། དེ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། འདོད་ན།
སྒྲ་མི་རྟག་པ་ལ་གསར་དུ་མི་བསླུ་བའི་ཞེན་རིག་ཆོས་ཅན། བྱས་རྟགས་
ཀྱིས་དེ་འདྲའི་ཞེན་རིག་ཚད་མར་སྒྲུབ་པའི་ཕྱོགས་ཆོས་མ་ཡིན་པར་
ཐལ། དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར། ཁྱབ་
ཏེ། ཤེས་བྱ་ཤེས་བྱེད་ཐ་དད་ ( ༧༤ན)ཕྱིར། ཞེས་གསུངས་པའི་
ཕྱིར། གོང་དུ་མ་གྲུབ་ན། བྱས་པ་ཆོས་ཅན། དེ་འདྲའི་ཞེན་རིག་དེ་ཁྱོད་
ཀྱི་རྟགས་ཀྱིས་དེ་འདྲའི་ཞེན་རིག་ཚད་མར་སྒྲུབ་པའི་ཤེས་འདོད་ཆོས་
ཅན་སྐྱོན་མེད་དུ་ཐལ། ཁྱོད་དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར།
འཁོར་གསུམ། ཟེར་རོ། །ཁ་ཅིག་ན་རེ། སྒྲ་བྱས་པ་མི་རྟག་པར་སྒྲུབ་
པའི་རྟགས་ཡང་དག་ཡོད་པར་ཐལ། དེ་བསྒྲུབ་བྱ་ཡང་དག་ཏུ་སྒྲུབ་
པའི་རྟགས་ཡང་དག་ཡོད་པའི་ཕྱིར། འདོད་ན། བྱས་པ་དེ་དེ་སྒྲུབ་ཀྱི་
རྟགས་ཡང་དག་ཡིན་པར་ཐལ། འདོད་པ་གང་ཞིག དེ་འདྲའི་བྱས་
པ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར། འདོད་ན། སྒྲ་
བྱས་པ་ཆོས་ཅན། མི་རྟག་ཏེ། བྱས་པའི་ཕྱིར་ཞེས་བཀོད་པའི་ཚེ་ན་དེ་
དེ་སྒྲུབ་ཀྱི་རྟགས་ཡང་དག་ཡིན་པར་ཐལ། འདོད་པའི་ཕྱིར། འདོད་ན།
བྱས་པ་ཆོས་ཅན། མི་རྟག་ཏེ། བྱས་པའི་ ཕྱིར་ཞེས་བཀོད་པའི་ཚེ་ན་
བྱས་པ་ཆོས་ཅན། སྒྲ་ཁྱོད་དུ་ཐལ། ཆོས་ཅན་དེ་དང་གཅིག་ཡིན་པའི་
296



ཕྱིར། འདོད་ན། ཤེས་བྱ་ཆོས་ཅན། མི་རྟག་པ་ཡིན་པར་ཐལ། སྒྲ་བྱས་
པ་ཆོས་ཅན། མི་རྟག་ཏེ། བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་
ཡིན་ པའི་ ཕྱིར། ཁྱབ་ པ་ ཁས། ཟེར་བ་ ལ་ ཁ་ཅིག རྟགས་དངོས་
འགལ་མ་ཡིན་ཏེ། ཆོས་ཅན་སྦྱར་བའི་ཕྱིར། ཟེར་རོ། །དེ་ལ་ཁ་ཅིག་ན་
རེ། མི་རྟག་ པ་ ཡིན་ པར་ ཐལ། དེའི་ ཚེ་ ན་ བྱས་ པ་ ཡིན་ པའི་ ཕྱིར།
རྟགས་ ཁྱབ་དངོས། ཟེར་བ་ལ་ ཁོ་ན་རེ། ཆོས་ཅན་བཟུང་དགོས་སོ་
ཟེར་ན། དེ་ལ་ཁ་ཅིག་ན་རེ། ཤེས་བྱ་ཆོས་ཅན། མི་རྟག་པ་དེ་བྱས་པ་
ཆོས་ཅན། མི་རྟག་ཏེ། བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་མ་
ཡིན་པར་ཐལ། སྒྲ་དེའི་ཚེ་ན་བྱས་པ་མ་ཡིན་པའི་ཕྱིར། མ་གྲུབ་ན་
སོང་། ཤེས་བྱ་ཆོས་ཅན། མི་རྟག་པ་ཡིན་པར་ཐལ། སྒྲ་དེའི་ཚེ་ན་བྱས་
པ་ཡིན་པའི་ཕྱིར། འཁོར་གསུམ། ཟེར། ཁ་ཅིག་ན་རེ། ཁྱོད་ཆོས་ཅན།
ཁྱོད་སྒྲ་མི་རྟག་པར་སྒྲུབ་པའི་ཆོས་ཅན་དུ་འཛིན་པ་པོའི་གང་ཟག་དང་
འཛིན་ཡུལ་གྱི་གང་ཟག་གཉིས་ཀས་ཁྱོད་དེ་སྒྲུབ་ཀྱི་ཤེས་འདོད་ཆོས་
ཅན་སྐྱོན་མེད་དུ་ཚད་མས་ངེས་པར་ཐལ། ཁྱོད་དེ་སྒྲུབ་ཀྱི་ཤེས་འདོད་
ཆོས་ཅན་སྐྱོན་མེད་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་
པར་ཐལ། ཁྱོད་དེ་སྒྲུབ་ཀྱི་ཕྱོགས་ཆོས་སུ་འགོད་པ་པོའི་གང་ཟག་དང་།
ཁྱོད་དེར་འགོད་ཡུལ་གྱི་གང་ཟག་གཉིས་ཀས་ཁྱོད་དེ་སྒྲུབ་ཀྱི་ཕྱོགས་
ཆོས་སུ་ཚད་མས་ངེས་པར་ཐལ། ཁྱོད་དེ་སྒྲུབ་ཀྱི་ཕྱོགས་ཆོས་ཡིན་པའི་
ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པའི་ཕྱིར། འདོད་ན། སྒྲ་དེ་
་
297



སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཀྱི་མཚན་ཉིད་
དེར་ཚད་མས་ངེས་ནས་དེ་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་དུ་
ཚད་མས་མ་ངེས་པའི་གང་ཟག་ཡོད་པར་ཐལ། མཚན་ཉིད་དེ་འཐད་
པའི་ཕྱིར། འདོད་ན། སྒྲ་མཚན་ཉིད་དེར་ཚད་མས་ངེས་ནས་དེ་མཚོན་
བྱ་དེར་ཚད་མས་མ་ངེས་ཤིང་སྒྲ་མི་རྟག་པ་ལ་ཚད་མས་ཤེས་འདོད་དང་
ལྡན་ པའི་ གང་ ཟག་ ཡོད་ པར་ ཐལ། འདོད་ པའི་ ཕྱིར། འདོད་ན། དེ་
འདྲའི་གང་ཟག་ལ་སྒྲ་ཆོས་ཅན། མི་རྟག་ཏེ། བྱས་པའི་ཕྱིར་ཞེས་བཀོད་
པའི་ཚེ་ན་སྒྲ་དེ་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་དུ་ཐལ། སྒྲ་
དེ་དེའི་ཚེ་ན་བྱས་རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་
ཡིན་པའི་ཕྱིར། མ་གྲུབ་ན། དེའི་ཚེ་ན་བྱས་པ་ཆོས་ཅན། སྒྲ་དེ་ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་དུ་ཐལ། སྒྲ་དེ་
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཆོས་ཅན་དུ་བཟུང་བ་གང་ཞིག སྒྲ་
ཁྱོད་དུ་ཚད་མས་ངེས་ནས་སྒྲ་མི་རྟག་པ་ལ་ཚད་མས་ཤེས་འདོད་དང་
ལྡན་པའི་གང་ཟག་ཡོད་པའི་ཕྱིར། འདོད་ན། དེའི་ཚེ་ ( ༧༤ བ )
ན་ སྒྲ་ཆོས་ཅན། རྩ་བར་འདོད་པའི་ ཐལ་འགྱུར་ལ་དེར་ཐལ། དེའི་
ཕྱིར། རྟགས་ ཁྱབ་ དངོས། འདོད་ན། ཁྱོད་ དེ་ སྒྲུབ་ ཀྱི་ ཆོས་ ཅན་དུ་
འཛིན་ཡུལ་གྱི་གང་ཟག་གིས་ཁྱོད་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་
མེད་དུ་ཚད་མས་ངེས་པར་ཐལ། འདོད་པའི་ཕྱིར། འདོད་ན། དེ་འདྲའི་
གང་ཟག་དེས་དེའི་ཚེ་ན་དེ་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་དུ་
298



ཚད་མས་ངེས་པར་ཐལ་ལོ། །ཟེར། ཁ་ཅིག་ན་རེ། གཟུགས་ཆོས་ཅན།
བྱས་ན་མི་རྟག་པས་ཁྱབ་པ་གཏན་ལ་འབེབས་པའི་གཞིར་བཟུང་བྱ་
ཡིན་པར་ཐལ། སྒྲ་མི་རྟག་པར་ཚད་མས་ངེས་པའི་སྔ་རོལ་དུ་དེ་འདྲའི་
ཁྱབ་པ་གཏན་ལ་འབེབས་པའི་གཞིར་བཟུང་བྱ་ཡིན་པའི་ཕྱིར་ཏེ། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་
དཔེ་ཡང་དག་ཡིན་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན།
དེ་འདྲའི་ཁྱབ་པ་ཁྱོད་ཀྱི་སྟེང་དུ་གྲུབ་པར་ཐལ། འདོད་པའི་ཕྱིར་ན།།
རྣམ་པ་གཅིག་ཏུ་འདིར་མ་ཁྱབ། འདོད་ན། གཟུགས་བྱས་ན་མི་རྟག་
པས་ཁྱབ་པ་ཡིན་པར་ཐལ། འདོད་པའི་ཕྱིར། ཟེར་ན་ཡང་འདིར་མ་
ཁྱབ་བོ། །ཁ་ཅིག་ན་རེ། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་
སྔ་རྒོལ་ཡང་དག་གིས། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་
ཚད་མས་ངེས་པར་ཐལ། ཁྱོད་དེ་སྒྲུབ་ཀྱི་གཞན་དོན་སྐབས་ཀྱི་རྟགས་
ཡང་དག་ཡིན་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པར་
ཐལ། དེ་འདྲ་བ་དེས་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་ཚད་མས་
ངེས་པར་ཐལ། ཁྱོད་དེ་ཡིན་པའི་ཕྱིར། ཞེས་པའི་ཐལ་འགྱུར་ལ་ཁྱབ་
པ་ ཡོད་པའི་ ཕྱིར། འདོད་ན། དོན་བྱེད་ནུས་པ་ཆོས་ཅན། དེར་ཐལ་
དེའི་ཕྱིར། འདོད་ན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་སྔ་རྒོལ་ཡང་དག་
གིས་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་ངེས་པར་ཐལ།
འདོད་པའི་ཕྱིར། འདོད་ན། རི་བོང་རྭ་ཆོས་ཅན། མི་རྟག་པ་ཡིན་པར་
299



ཐལ། དེའི་རྟགས་ཀྱིས་དེ་སྒྲུབ་ཀྱི་སྔ་རྒོལ་ཡང་དག་གིས་དོན་བྱེད་ནུས་
པའི་ ཕྱིར། ཁྱབ་པ་ཁས། ཟེར་ན། དོན་བྱེད་ནུས་པའི་རྟགས་ ཀྱིས་དེ་
སྒྲུབ་ཀྱི་རྗེས་ཁྱབ་ཆོས་ཅན། ཁྱོད་ཚད་མས་ངེས་པའི་གང་ཟག་དེ་ཁྱོད་
ཚད་མས་ངེས་པའི་གང་ཟག་མ་ཡིན་པར་ཐལ། ཁྱོད་ཚད་མས་ངེས་
པའི་གང་ཟག་ གིས་ཁྱོད་ཚད་མས་མ་ངེས་པའི་ཕྱིར། མ་གྲུབ་ན། རི་
བོང་རྭ་ཆོས་ཅན། མི་རྟག་པ་ཡིན་པར་ཐལ། དེའི་རྟགས་ཀྱིས་དེ་སྒྲུབ་
ཀྱི་རྗེས་ཁྱབ་ཚད་མས་ངེས་པའི་གང་ཟག་གིས་དོན་བྱེད་ནུས་པའི་ཕྱིར།
ཁྱབ་པ་ཁས། གཞན་ཡང་། དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཆོས་
ཅན། ཁྱོད་རྟོགས་པའི་ཚད་མ་དེ་ཁྱོད་རྟོགས་པའི་ཚད་མ་མ་ཡིན་པར་
ཐལ། དེས་ཁྱོད་མ་རྟོགས་པའི་ཕྱིར། མ་གྲུབ་ན་སོང་། རི་བོང་རྭ་ཆོས་
ཅན། མི་རྟག་པ་ཡིན་པར་ཐལ། དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་
རྟོགས་པའི་ཚད་མས་དོན་བྱེད་ནུས་པའི་ཕྱིར། ཁྱབ་པ་ཁས།
མ་གྲུབ་སྦྱར་བ་བརྗོད་བྱ་མིན། །
ཞེས་པའི་དོན་འཆད་པ།
༈ མ་གྲུབ་ སྦྱར་བ་བརྗོད་བྱ་ མིན། །ཞེས་ པ་ ལ། དོན་ནི་
སློབ་དཔོན་ཕྱོགས་གླང་གིས་ཕྱོགས་ཆོས་ལ་ཐེ་ཚོམ་ཟ་ན་ཕྱོགས་ཆོས་
མ་གྲུབ་དགོས་པ་དང་ལྡོག་ཁྱབ་ལ་ཐེ་ཚོམ་ན་ལྡོག་ཁྱབ་མ་གྲུབ་དགོས་
པ་ གཉིས། དཔེ་ དོན་ དུ་ སྦྱར་ནས་ གསུངས་ པ་ མི་ འཐད་ པར་ ཐལ།
སྐབས་ཀྱི་ལྡོག་ཁྱབ་ལ་ཐེ་ཚོམ་ཟ་ན་སྐབས་ཀྱི་ལྡོག་ཁྱབ་མ་གྲུབ་མི་
ས་
།
།
300



དགོས་པའི་ཕྱིར་ཏེ། རྟགས་མི་མཐུན་ཕྱོགས་ལ་མ་མཐོང་ཙམ་གྱིས་
ལྡོག་ ཁྱབ་གྲུབ་པའི་ ཕྱིར། རྟགས་ ཁས། འདོད་ན། སློབ་ དཔོན་ གྱིས་
ཕྱོགས་ཀྱི་ཆོས་ནི་རྒོལ་བ་དང་། ཕྱིར་རྒོལ་བ་གཉིས་ཀ་ལ་ངེས་པར་
བཟུང་ངོ༌། །དེ་བཞིན་དུ་མཐུན་པའི་ཕྱོགས་དང་མི་མཐུན་པའི་ཕྱོགས་
ལ་ཡོད་པ་དང་། མེད་པ་ཞེས་བྱ་བ་དག་ལ་ཡང་ཅི་རིགས་པར་བརྗོད་
པར་བྱའོ། །ཞེས་གསུངས་པ་དང་འགལ་ལོ། །བྱས་པ་ལ་ཁོ་ན་རེ། མི་
འགལ་ཏེ། ཅི་རིགས་པ་ཞེས་ ( ༧༥ན ) ཕྱོགས་ཆོས་ལ་ཐེ་ཚོམ་ཟ་ན་
ཕྱོགས་ཆོས་མ་གྲུབ་དགོས་ཀྱང་ལྡོག་ཁྱབ་ལ་ཐེ་ཚོམ་ཟ་བ་ལ་ལྡོག་ཁྱབ་
གྲུབ་མ་གྲུབ་ཅི་རིགས་པ་ཡོད་ཅེས་བསྟན་པའི་ཕྱིར། ཟེར་བ་མི་འཐད་
དེ། སློབ་དཔོན་གྱིས། གང་ཞིག་གཉིས་ཀ་ལ་རབ་ཏུ་གྲུབ་པ་དེ་ཁོ་ན་
ལ་སྒྲུབ་པའམ་སུན་འབྱིན་པ་ཡིན་གྱི་གང་ཡང་རུང་བ་ལ་མ་གྲུབ་པ་དང་
ཐེ་ཚོམ་ཟ་བ་ལ་ནི་མ་ཡིན་ཏེ། ཡང་སྒྲུབ་པར་བྱེད་པ་ལ་ལྟོས་པའི་ཕྱིར།
ཞེས་གཞན་དོན་སྒྲུབ་ངག་ཡང་དག་ཡིན་ན། རང་གི་བསྟན་བྱར་གྱུར་
པའི་ཚུལ་གསུམ་རང་འགོད་པ་པོའི་སྔ་རྒོལ་ཡང་དག་དང་རང་འགོད་
པ་སྐབས་སུ་བབས་པའི་ཕྱི་རྒོལ་ཡང་དག་གཉིས་ཀས་ཚད་མས་གྲུབ་
པ་གཅིག་དགོས་པ་དང་སྒྲུབ་བྱེད་ཡང་དག་འཕེན་པའི་ཐལ་འགྱུར་ཡིན་
ན། རིང་གི་འཕང་བྱར་གྱུར་པའི་ཚུལ་གསུམ་རང་འཕེན་པ་པོའི་གང་
ཟག་དང་འཕེན་ཡུལ་གྱི་གང་ཟག་གཉིས་ཀས་ཚད་མས་གྲུབ་པ་གཅིག་
དགོས་པར་གསུངས་པའི་ཕྱིར། འོ་ན་ཁྱོད་རང་གི་ལུགས་ལ་ཅི་རིགས་



པ་ཞེས་པའི་དོན་ཇི་ལྟ་བུ་ཞེ་ན། ཕྱོགས་ཆོས་རྒོལ་ཕྱི་རྒོལ་ གང་རུང་
གིས་མ་གྲུབ་ན། ཕྱོགས་ཆོས་མ་གྲུབ་དགོས་པ་དང་། དེ་རྒོལ་ཕྱི་རྒོལ་
གཉིས་ཀས་མ་གྲུབ་ན། དེ་མ་གྲུབ་དགོས་པ་དང༌། ཕྱོགས་ཆོས་ལ་ཐེ་
ཚོམ་ཟ་ན། ཕྱོགས་ཆོས་མ་གྲུབ་དགོས་པ་དང་། སྐབས་ཀྱི་ཤེས་འདོད་
ཆོས་ཅན་སྐྱོན་མེད་མ་གྲུབ་ན་སྐབས་ཀྱི་ཕྱོགས་ཆོས་མ་གྲུབ་དགོས་པ་
སྟེ་བཞི་དང་། ལྡོག་ཁྱབ་རྒོལ་ཕྱི་རྒོལ་གང་རུང་གིས་མ་གྲུབ་ན་ལྡོག་པ་
མ་གྲུབ་དགོས་པ་དང་། ལྡོག་ཁྱབ་རྒོལ་ཕྱི་རྒོལ་གཉིས་ཀས་མ་གྲུབ་ན་
ལྡོག་ཁྱབ་མ་གྲུབ་དགོས་པ་དང༌། ལྡོག་ཁྱབ་ལ་ཐེ་ཚོམ་ཟ་ན། ལྡོག་
ཁྱབ་མ་གྲུབ་དགོས་པ་དང་། སྐབས་ཀྱི་མི་མཐུན་དཔེ་གཞི་མ་གྲུབ་ན།
སྐབས་ཀྱི་ལྡོག་ཁྱབ་མ་གྲུབ་དགོས་པ་དང་བཞི་སྟེ། བརྒྱད་པོ་དེ་ལ་དཔེ་
དོན་དུ་སྦྱོར་རིགས་མི་རིགས་ཅི་རིགས་པར་ཡོད་ཅེས་པའི་དོན་ཡིན་ནོ།
།བརྒྱད་པོ་དེ་ལ་དཔེ་དོན་དུ་སྦྱོར་རིགས་མི་རིགས་ཅི་རིགས་པར་ཡོད་
པ་ཡང་ཡིན་ཏེ། གཞན་རྣམས་དཔེ་དོན་དུ་སྦྱོར་ རིགས་ཀྱང་། ཕྱི་མ་
གཉིས་དཔེ་དོན་དུ་སྦྱོར་མི་རིགས་པའི་ཕྱིར་ཏེ། སྐབས་ཀྱི་ཤེས་འདོད་
ཆོས་ཅན་སྐྱོན་མེད་གཞི་མ་གྲུབ་ན། སྐབས་ཀྱི་ཕྱོགས་ཆོས་མ་གྲུབ་
དགོས་ པ་ གང་ ཞིག སྐབས་ ཀྱི་མི་མཐུན་དཔེ་ གཞི་ མ་གྲུབ་ན།
སྐབས་ཀྱི་ལྡོག་ཁྱབ་མ་གྲུབ་མི་དགོས་པའི་ཕྱིར། དང་པོ་གྲུབ་ཏེ། ཆོས་
ཀྱི་རྟེན་ནི་ གསལ་ བའི་ ཕྱིར། །ཚོགས་པ་བསྒྲུབ་ བྱར་ མི་ འགྱུར་ ལ།
།ཞེས་གསུངས་པའི་ཕྱིར། གཉིས་པ་གྲུབ་སྟེ། དེའི་ཕྱིར་ཆོས་མི་མཐུན་
302



དཔེ་ལ། །ངེས་པར་འདི་ལ་གཞི་མི་འདོད། །ཅེས་གསུངས་པའི་ཕྱིར།
དེ་ལྟར་བྱས་པ་ལ་ཁོ་ན་རེ། དུ་མ་མ་ཡིན་པའི་རྟགས་ཀྱིས་བ་སྤྱི་རྟག་
དངོས་རང་གི་གསལ་བ་དུ་མ་ལ་དོན་དམ་པར་འཕྲོད་འདུ་མ་འབྲེལ་
བར་སྒྲུབ་པའི་ཕྱོགས་ཆོས་མ་གྲུབ་པར་ཐལ། དེའི་རྟགས་ཀྱིས་དེ་སྒྲུབ་
ཀྱི་ཤེས་འདོད་ཆོས་ཅན་སྐྱོན་མེད་གཞི་མ་གྲུབ་པའི་ཕྱིར། མ་གྲུབ་ན།
བ་སྤྱི་རྟག་དངོས་གཞི་གྲུབ་པར་ཐལ། མ་གྲུབ་པའི་ཕྱིར་ཟེར་ན་མ་ཁྱབ་
ཏེ། བ་སྤྱི་རྟག་དངོས་ཀྱི་དོན་སྤྱི་དེ་དེའི་རྟགས་ཀྱིས་དེ་སྒྲུབ་ཀྱི་ཤེས་
འདོད་ཆོས་ཅན་སྐྱོན་མེད་དུ་འཇོག་པའམ་བ་གླང་གི་སྤྱི་དེ་དེར་བཞག་
པར་བྱ་བ་ཡིན་པའི་ཕྱིར། དེ་ལ་ཁོ་ན་རེ། སྒྲའི་དོན་སྤྱི་དེ་བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་དུ་ཐལ།
བ་སྤྱི་རྟག་དངོས་ཀྱི་དོན་སྤྱི་དེ་དུ་མ་མ་ཡིན་པའི་རྟགས་ཀྱིས་དེ་སྒྲུབ་ཀྱི་
ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར། ཟེར་ན་མ་ཁྱབ། གཞན་
ཡང་། བ་གླང་དཀར་ཟལ་གྱི་སྤྱི་དང་ ( ༧༥བ ) བ་གླང་ནག་སྒུར་གྱི་
སྤྱི་དེ་དུ་མ་མ་ཡིན་པའི་རྟགས་ཀྱིས་བ་གླང་དཀར་ཟལ་གྱི་སྤྱི་རྟག་
དངོས་དང་བ་གླང་ནག་སྒྱུར་གྱི་སྤྱི་རྟག་དངོས་རང་གི་གསལ་བ་དུ་མ་ལ་
དོན་དམ་པར་འཕྲོད་འདུ་མ་འབྲེལ་པར་སྒྲུབ་པའི་ཤེས་འདོད་ཆོས་ཅན་
སྐྱོན་མེད་དུ་ཐལ། བ་གླང་གི་སྤྱི་དེ་དུ་མ་མ་ཡིན་པའི་རྟགས་ཀྱིས་བ་སྤྱི་
རྟག་དངོས་རང་གི་གསལ་བ་དུ་མ་ལ་ཞེས་སོགས་དེར་སྒྲུབ་པའི་དེ་
ཡིན་པའི་ཕྱིར། འདོད་ན། དེ་གཉིས་དུ་མ་མ་ཡིན་པར་ཐལ། འདོད་པ་
303



དེའི་ཕྱིར། འདོད་ན། དེ་གཉིས་ཆོས་ཅན། དུ་མར་ ཐལ། ཐ་དད་ཡིན་
པའི་ཕྱིར་ཟེར། ཁ་ཅིག་ན་རེ། སྒྲ་མི་རྟག་པར་སྒྲུབ་པ་ལ་བྱས་པ་རང་
དོན་སྐབས་ཀྱི་རྟགས་ཡང་དག་ཏུ་སོང་བའི་ཚེ་ན་བྱས་རྟགས་ཀྱིས་སྒྲ་མི་
རྟག་པར་ སྒྲུབ་ པའི་ ཕྱོགས་ཆོས་མ་གྲུབ་པར་ཐལ། དེའི་ཚེ་ན་དེའི་
རྟགས་ཀྱིས་དེ་སྒྲུབ་ཀྱི་ཕྱོགས་ཆོས་དེའི་རྟགས་ཀྱིས་དེ་སྒྲུབ་ཀྱི་རྒོལ་ཕྱི་
རྒོལ་ གཉིས་ཀས་ཚད་མས་མ་གྲུབ་པའི་ཕྱིར་ཏེ། དེའི་ཚེ་ན་དེ་དེའི་
རྟགས་ཀྱིས་དེ་སྒྲུབ་ཀྱི་སྔ་རྒོལ་ཡང་དག་དང་ཕྱི་རྒོལ་ཡང་དག་གཉིས་
ཀས་ཚད་མས་མ་གྲུབ་པའི་ཕྱིར། དེའི་ཚེ་ན་དེ་སྒྲུབ་ཀྱི་དེ་གཉིས་ཀ་
མེད་ པའི་ ཕྱིར། མ་གྲུབ་ན། དེའི་ ཚེ་ ན་ བྱས་ པ་ ཆོས་ ཅན། ཁྱོད་ ཀྱི་
རྟགས་ཀྱིས་དེ་སྒྲུབ་ཀྱི་དེ་གཉིས་ཀ་མེད་པར་ཐལ། ཁྱོད་དེ་སྒྲུབ་ཀྱི་རང་
དོན་སྐབས་ཀྱི་རྟགས་ཡང་དག་ཡིན་པའི་ཕྱིར་ཟེར་ན། སྐྱོན་མེད་དེ་
སྔར་བཤད་པ་དེ་དག་ནི་གཞན་དོན་སྐབས་ཀྱི་རྟགས་ཀྱི་དབང་དུ་བྱས་
པ་ཡིན་ནོ།།
ཁྱད་པར་རྣམ་པར་གཅོད་པ་ཡི། །ཞེས་སོགས་ཀྱི་
དོན་བཤད་པ། །
༈ ཁྱད་པར་རྣམ་པར་གཅོད་པ་ཡི། །ཞེས་སོགས་ཀྱི་སྐབས་
སུ། དགག་བཞག་སྤང་གསུམ། དང་པོ་ལ་ཁ་ཅིག་ན་རེ། མཉན་བྱ་སྒྲ་
མི་རྟག་པར་སྒྲུབ་པའི་རྟགས་ཡང་དག་ཡིན་ཟེར་ན། རྣམ་བཤད་ལས།
མཉན་བྱ་སྒྲ་མི་རྟག་པར་སྒྲུབ་པའི་ཕྱོགས་ཆོས་དང་ལྡོག་ཁྱབ་གཉིས་ཀ་
304



ཚོགས་པར་མ་གྲུབ་པར་ཐལ། བསྒྲུབ་བྱ་མ་སྒྲུབ་པའི་སྔར་འབྲེལ་པ་
ངེས་པ་མི་སྲིད་པའི་ཕྱིར། ཞེས་གསུངས་པ་མི་འཐད་པར་ཐལ། མཉན་
བྱ་སྒྲ་མི་རྟག་པར་སྒྲུབ་པའི་ཕྱོགས་ཆོས་དང་ལྡོག་ཁྱབ་གཉིས་ཀ་ཚོགས་
པར་ གྲུབ་ པའི་ ཕྱིར་ཏེ། དམ་བཅའ་ དེའི་ ཕྱིར། གཞན་ཡང་། དེ་ལྟར་
གསུངས་པ་མི་འཐད་པར་ཐལ། སྒྲ་མི་རྟག་པར་ཚད་མས་མ་གྲུབ་པའི་
སྔ་རོལ་དུ་མཉན་བྱ་མི་རྟག་པ་ལ་འབྲེལ་བར་ཚད་མས་ངེས་པའི་གང་
ཟག་ཡོད་པའི་ཕྱིར་ཏེ། དེའི་སྔ་རོལ་དུ་མཉན་བྱ་མི་རྟག་པར་ཚད་མས་
ངེས་པའི་གང་ཟག་ཡོད་པའི་ཕྱིར་ཏེ། མཉན་བྱ་མི་རྟག་པར་ཚད་མས་
ངེས་ནས། སྒྲ་མི་རྟག་པར་ཚད་མས་མ་ངེས་པའི་གང་ཟག་ཡོད་པའི་
ཕྱིར། རྟགས་རྣམས་སོང་། དེར་ཐལ། མཉན་བྱ་སྒྲ་མི་རྟག་པར་སྒྲུབ་
པའི་རྟགས་ཡང་དག་ཏུ་སོང་བའི་གང་ཟག་ཡོད་པའི་ ཕྱིར་ཏེ། དམ་
བཅའ་དེའི་ཕྱིར། གཞན་ཡང་རྣམ་བཤད་ལས། མཉན་བྱ་མི་རྟག་པར་
ངེས་ན་སྒྲ་ཡང་མི་རྟག་པར་ངེས་དགོས་པའི་ཕྱིར་ཏེ། ཞེས་པ་མི་འཐད་
པར་ཐལ། མཉན་བྱ་མི་རྟག་པར་ཚད་མས་ངེས་པའི་གང་ཟག་ཡིན་ན།
སྒྲ་མི་རྟག་པར་ཚད་མས་ངེས་པའི་གང་ཟག་ཡིན་པས་མ་ཁྱབ་པའི་ཕྱིར།
དམ་བཅའ་དེའི་ཕྱིར། གཞན་ཡང་། རྣམ་བཤད་ལས། མཉན་བྱ་སྒྲ་མི་
རྟག་སྒྲུབ་ཀྱི་རྟགས་ཡང་དག་ཏུ་ཁས་ལེན་པ་སོགས་ཉེས་པ་དུ་མའི་
འབྱུང་ཁུངས་སུ་མཐོང་ངོ༌། །ཞེས་པ་མི་འཐད་པར་ཐལ། དམ་བཅའ་
དེའི་ཕྱིར། རིགས་པ་དེ་དག་ལ་བརྟེན་ནས་མཉན་བྱ་སྒྲ་མི་རྟག་པར་
305



སྒྲུབ་པའི་ཐུན་མོང་བའི་མ་ངེས་པའི་གཏན་ཚིགས་སུ་སོང་བའི་གང་
ཟག་ཡོད་པར་འདོད་པ་ཡང་ཁེགས་ཏེ་ཇི་ལྟར་ཁེགས་ན་མཉན་བྱ་མི་
རྟག་པར་ཚད་མས་ངེས་ཤིང་། མཉན་བྱ་དེ་སྒྲུབ་ལ་ ( ༧༦ན ) ཕྱོགས་
ཆོས་ཅན་དུ་སོང་བའི་གང་ཟག་ཡོད་པར་ཐལ། དེ་དེ་སྒྲུབ་ཀྱི་ཐུན་མོང་
བའི་མ་ངེས་པའི་གཏན་ཚིགས་སུ་སོང་བའི་གང་ཟག་ཡོད་པའི་ཕྱིར།
རྟགས་ཁས། འདོད་མི་ནུས་སྟེ། མཉན་བྱ་མི་རྟག་པར་ཚད་མས་ངེས་
པའི་གང་ཟག་ཡིན་ན། སྒྲ་མི་རྟག་པར་ཚད་མས་ངེས་པའི་གང་ཟག་
ཡིན་དགོས་པའི་ཕྱིར་ཏེ། སྔར་གྱི་ལུང་དེ་ཉིད་ཀྱི་ཕྱིར་རོ།།
༈ གཉིས་པ་རང་ལུགས་བཞག་པ་ལ། སྦྱོར་བ་དང་མཐའ་
དཔྱད་པ་གཉིས། དང་པོ་ནི། མཉན་བྱ་ཆོས་ཅན། སྒྲ་མི་རྟག་པར་སྒྲུབ་
པའི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་ཕྱོགས་ཆོས་གང་ཞིག་
།དེ་སྒྲུབ་ཀྱི་ལྡོག་ཁྱབ་ཡིན་པའི་ཕྱིར། ཕྱི་མ་སོང་། དེར་ཐལ། དེ་སྒྲུབ་
ཀྱི་མི་མཐུན་ཕྱོགས་ལ་མ་མཐོང་ཙམ་ཡིན་པའི་ཕྱིར། ཁྱབ་པ་ཁས།
འདོད་ན། སློབ་དཔོན་གྱིས། ཁྱད་པར་ནི་རྣམ་པར་གཅོད་པའི་གཏན་
ཚིགས་ མ་ ཡིན་ནོ། ཞེས་ དང༌། དབུས་ན་ཐུན་མོང་མིན་པའོ། །ཞེས་
གསུངས་པ་དང་འགལ་ལོ། །
༈ གཉིས་པ་མཐའ་དཔྱད་པ་ནི། མ་ངེས་པའི་གཏན་ཚིགས་
ཀྱིས་རྣམ་གཞག་ནི་སྔར་བཤད་པ་བཞིན་ནོ།།
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། མཉན་བྱ་མི་
306



རྟག་པར་ཚད་མས་ངེས་པའི་གང་ཟག་ཡིན་ན། མཉན་བྱ་དང་སྒྲའི་མིང་
དོན་གྱི་འབྲེལ་པ་ཚད་མས་ངེས་པའི་གང་ཟག་ཡིན་དགོས་པར་ཐལ།
དེ་ཡིན་ན། སྒྲ་མི་རྟག་པར་ཚད་མས་ངེས་པའི་གང་ཟག་ཡིན་དགོས་
པའི་ཕྱིར། ཟེར་ན་མ་ཁྱབ། འདོད་ན། དེ་ཡིན་ན་མཉན་བྱ་དང་སྒྲའི་
མཚན་མཚོན་གྱི་འབྲེལ་པ་ཚད་མས་ངེས་པའི་གང་ཟག་ཡིན་དགོས་
པར་ཐལ། འདོད་པའི་ཕྱིར། འདོད་ན། དེ་ཡིན་ན་མཉན་བྱ་སྒྲའི་མཚན་
ཉིད་དུ་ཚད་མས་ངེས་པའི་གང་ཟག་ཡིན་པས་ཁྱབ་པ་དང་། དེ་ཡིན་ན།
སྒྲ་མཉན་བྱའི་མཚོན་བྱར་ཚད་མས་ངེས་པའི་གང་ཟག་ཡིན་པས་ཁྱབ་
པ་ གཉིས་ ཡོད་ པར་ ཐལ། འདོད་ པའི་ ཕྱིར། འདོད་ ན། མི་ རྟག་ པ་
མཉན་བྱ་མཚན་ཉིད་དུ་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་
ཟག་ཆོས་ཅན། ཆོས་ཅན་དེ་མ་ཡིན་པར་ཐལ། མཉན་བྱ་མཚན་ཉིད་དུ་
ཚད་མས་ངེས་པའི་གང་ཟག་ཡིན་པའི་ཕྱིར། གཉན་བྱ་སྒྲའི་མཚན་ཉིད་
དུ་ཚད་མས་ངེས་པའི་གང་ཟག་ཡིན་པའི་ཕྱིར། མ་གྲུབ་ན་སོང་། དེར་
ཐལ། མཉན་བྱ་མི་རྟག་པར་ཚད་མས་ངེས་པའི་གང་ཟག་ཡིན་པའི་
ཕྱིར། ཁྱབ་པ་ཁས། རྟགས་དེར་ཐལ། ཆོས་ཅན་དེའི་ཕྱིར་ཏེ། དེ་ཡོད་
པའི་ཕྱིར་ཏེ། མི་རྟག་པ་མཉན་བྱ་མཚན་ཉིད་དུ་སྒྲུབ་པའི་ཕྱོགས་ཆོས་
ཡིན་པའི་ཕྱིར་ཏེ། གཞལ་བྱ་དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར་ཏེ།
དེ་མཉན་བྱ་མི་རྟག་པར་སྒྲུབ་པའི་ཕྱོགས་ཆོས་ཡིན་པའི་ཕྱིར། གཞན་
ཡང་། མི་རྟག་པ་སྒྲ་མཚོན་བྱར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་
307



གང་ཟག་ཆོས་ཅན། ཆོས་ཅན་དེ་མ་ཡིན་པར་ཐལ། སྒྲ་མཚོན་བྱར་ཚད་
མས་ངེས་པའི་གང་ཟག་ཡིན་པའི་ཕྱིར་ཏེ། སྒྲ་མཉན་བྱའི་མཚོན་བྱར་
ཚད་མས་ངེས་པའི་ གང་ ཟག་ ཡིན་པའི་ ཕྱིར། མ་གྲུབ་ན་སོང་། དེར་
ཐལ། མཉན་བྱ་ ( ༧༦བ ) མི་རྟག་པར་ཚད་མས་ངེས་པའི་གང་ཟག་
ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། སྒྲ་མི་རྟག་པར་ཚད་
མས་ངེས་པའི་གང་ཟག་ཡིན་པའི་ཕྱིར། རྟགས་སླ་ཟེར་ན། སྒྲ་མི་རྟག་
པར་ཚད་མས་ངེས་པའི་གང་ཟག་ཡིན་ན། མཉན་བྱ་དང་སྒྲའི་མིང་དོན་
གྱི་འབྲེལ་པ་ཚད་མས་ངེས་པའི་གང་ཟག་ཡིན་དགོས་པར་ཐལ། དེ་
ཡིན་ན། མཉན་ བྱ་ མི་ རྟག་པར་ཚད་མས་ངེས་པའི་ གང་ ཟག་ ཡིན་
དགོས་ པའི་ ཕྱིར། ཁྱབ་ པ་ ཁས། རྟགས་ དེར་ ཐལ། མཉན་ བྱ་ སྒྲའི་
མཚན་ཉིད་ཡིན་པའི་ཕྱིར། འདོད་ན། དེ་ཡིན་ན། མཉན་བྱ་དང་སྒྲའི་
མཚན་མཚོན་གྱི་འབྲེལ་པ་ཚད་མས་ངེས་པའི་གང་ཟག་ཡིན་དགོས་
པར་ ཐལ། འདོད་ པའི་ ཕྱིར། འདོད་ ན། དེ་ ཡིན་ ན། མཉན་ བྱ་ སྒྲའི་
མཚན་ཉིད་དུ་ཚད་མས་ངེས་པའི་གང་ཟག་ཡིན་པས་ཁྱབ་པ་དང་། དེ་
ཡིན་ན། སྒྲ་མཉན་བྱའི་མཚོན་བྱར་ཚད་མས་དེས་པའི་གང་ཟག་ཡིན་
པས་ཁྱབ་པ་གཉིས་ཡོད་པར་ཐལ། འདོད་པའི་ཕྱིར། འདོད་ན་མི་རྟག་
པ་སྒྲ་མཚོན་བྱར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་ཆོས་
ཅན། ཆོས་ཅན་དེ་མ་ཡིན་པར་ཐལ། སྒྲ་མཚོན་བྱར་ཚད་མས་ངེས་པའི་
གང་ཟག་ཡིན་པའི་ཕྱིར་ཏེ། སྒྲ་མཉན་བྱའི་མཚོན་བྱར་ཚད་མས་ངེས་
308



པའི་གང་ཟག་ཡིན་པའི་ཕྱིར། མ་གྲུབ་ན་སོང་། དེར་ཐལ། སྒྲ་མི་རྟག་
པར་ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་པ་ཁས། རྟགས་
སླ། ཁ་ཅིག མི་རྟག་པས་ཁྱད་པར་དུ་བྱས་པས་མཉན་བྱ་དེ་མི་རྟག་
པས་ཁྱད་པར་དུ་བྱས་པའི་སྒྲའི་མཚན་ཉིད་དུ་ཐལ། མཉན་བྱ་སྒྲའི་
མཚན་ཉིད་ཡིན་པའི་ཕྱིར། འདོད་ན། དེ་འདྲའི་མཉན་བྱ་ཚད་མས་ངེས་
ནས་དེ་འདྲའི་སྒྲ་ཚད་མས་མ་ངེས་པའི་གང་ཟག་ཡོད་པར་ཐལ། འདོད་
པའི་ཕྱིར། འདོད་ན། ཁོ་ཁོ་རང་དུ་ཐལ། འདོད་པའི་ ཕྱིར། འདོད་ན།
དེ་འདྲའི་གང་ཟག་ཆོས་ཅན། སྒྲ་མི་རྟག་པར་ཚད་མས་ངེས་པའི་གང་
ཟག་ཡིན་པར་ཐལ། མཉན་བྱ་མི་རྟག་པར་ཚད་མས་ངེས་པའི་གང་
ཟག་ཡིན་པའི་ ཕྱིར། ཁྱབ་པ་ཁས། རྟགས་དེར་ཐལ། མཉན་བྱ་ ཁྱད་
གཞིར་བཟུང་ནས་དེའི་སྟེང་དུ་མི་རྟག་པ་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། མི་རྟག་པས་ཁྱད་པར་དུ་བྱས་པའི་མཉན་བྱ་ཚད་
མས་ངེས་པའི་གང་ཟག་ཡིན་པའི་ཕྱིར། ཟེར་ན་མ་ཁྱབ། རྩ་བར་འདོད་
ན། དེ་ཆོས་ཅན མི་རྟག་པས་ཁྱད་པར་དུ་བྱས་པའི་སྒྲ་ཚད་མས་ངེས་
པའི་གང་ཟག་ཡིན་པར་ཐལ། འདོད་པའི་ཕྱིར། ཟེར་ན། མི་རྟག་པར་
གྱུར་པའི་སྒྲ་ཚད་མས་ངེས་པའི་གང་ཟག་ཡིན་ན། སྒྲ་མི་རྟག་པར་ཚད་
མས་ངེས་པའི་གང་ཟག་ཡིན་དགོས་པར་ཐལ། མི་རྟག་པའི་ཁྱད་པར་
དུ་གྱུར་པའི་སྒྲ་ཚད་མས་ངེས་པའི་གང་ཟག་ཡིན་ན་སྒྲ་མི་རྟག་པར་ཚད་
མས་ངེས་པའི་གང་ཟག་ཡིན་དགོས་པའི་ཕྱིར་ཏེ། མི་རྟག་པའི་ཁྱད་
309



པར་དུ་བྱས་པའི་སྒྲ་ཚད་མས་ངེས་པའི་གང་ཟག་ཡིན་ན། སྒྲ་མི་རྟག་
པར་ཚད་མས་ངེས་པའི་གང་ཟག ( ༧༧ན）་ཡིན་དགོས་པའི་ཕྱིར།།
མ་ཁྱབ་ན། མི་རྟག་པའི་ཁྱད་གཞིར་གྱུར་པའི་སྒྲ་ཚད་མས་ངེས་ནས་སྒྲ་
མི་རྟག་པར་ཚད་མས་མ་ངེས་པའི་གང་ཟག་ཆོས་ཅན། སྒྲ་མི་རྟག་པར་
ཚད་མས་ངེས་པའི་གང་ཟག་ཡིན་པར་ཐལ། སྒྲ་ཁྱད་གཞིར་བཟུང་ནས་
དེའི་སྟེང་དུ་མི་རྟག་པ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ།
མི་རྟག་པའི་ཁྱད་གཞིར་གྱུར་པའི་སྒྲ་ཚད་མས་ངེས་པའི་གང་ཟག་ཡིན་
པའི་ ཕྱིར། ཁྱབ་ པ་ ཁས། རྩ་ བར་ འདོད་ན། གྲངས་ ཅན་ ཆོས་ ཅན།
དེར་ཐལ། དེའི་ཕྱིར་ཏེ། གང་ཟག་གང་ཞིག ཁྱོད་ཀྱི་རྒྱུད་ཀྱི་སྒྲ་
འཛིན་དབང་མངོན་དེ་དེ་འདྲའི་སྒྲ་ལ་ཚད་མ་ཡིན་པའི་ཕྱིར། གཉིས་པ་
མ་གྲུབ་ན། དེའི་རྒྱུད་ཀྱི་སྒྲ་འཛིན་དབང་མངོན་ཆོས་ཅན། དེར་ཐལ།
སྒྲ་ལ་ཚད་མ་ཡིན་པའི་ཕྱིར། ཁྱབ་ཏེ། སྒྲ་ལ་ཚད་མ་ཡིན་ན། རང་གི་
མཚན་ཉིད་ཀྱིས་གྲུབ་པའི་སྒྲ་ལ་ཚད་མ་ཡིན་དགོས་པའི་ཕྱིར་ཏེ། རང་
གི་ མཚན་ ཉིད་ མི་ཤེས་ པ་ ཞེས་ སོགས་ གསུངས་ པའི་ ཕྱིར། གོང་དུ་
འདོད་མི་ནུས་ཏེ། སྒྲ་རྟག་པར་བདེན་ཞེན་གྱིས་འདོད་པའི་གང་ཟག་
ཡིན་པའི་ཕྱིར། །
དེ་ཕྱིར་རྒྱུ་དང་རང་བཞིན་དག་ཞེས་སོགས་ཀྱི་དོན་
བཤད་པ།
༈ དེ་ ཕྱིར་ རྒྱུ་ དང་ རང་ བཞིན་ དག །ཞེས་ སོགས་ ཀྱི་
310



སྐབས་ སུ། དགག་གཞག་སྤངས་གསུམ། དང་པོ་ལ། ཁ་ཅིག །དེ་
སྒྲུབ་ཀྱི་མ་དམིགས་པའི་ཚུལ་གསུམ་ཡང་ཡིན། དགག་པ་ཡང་ཡིན་
པའི་གཞི་མཐུན་པར་དམིགས་པ། དེ་སྒྲུབ་ཀྱི་འབྲེས་ཟླ་མ་དམིགས་
པའི་རྟགས་ཡང་དག་གི་མཚན་ཉིད་ཟེར་ན། བྱས་པ་མ་ཡིན་པ་ལས་
ལོག་པ་ཆོས་ཅན། སྒྲ་རྟག་དངོས་མ་ཡིན་པར་སྒྲུབ་པའི་མཚོན་བྱ་དེར་
ཐལ། དེ་ སྒྲུབ་ ཀྱི་ མཚན་ ཉིད་ དེའི་ ཕྱིར། རྟགས་ སླ། འདོད་ན། མེད་
དགག་ ཡིན་ པར་ ཐལ། འདོད་ པའི་ ཕྱིར། ཁ་ཅིག་ན་རེ། དེ་སྒྲུབ་ཀྱི་
དགག་བྱའི་ཆོས་སུ་བཏགས་པའི་དོན་གྱི་འབྲེལ་ཟླ་བཀག་པ་རྟགས་སུ་
སྦྱར་བའི་དེ་སྒྲུབ་ཀྱི་དགག་པའི་ཚུལ་གསུམ། དེའི་མཚན་ཉིད་ཟེར་ན།
མེ་མེད་པའི་དངོས་པོ་ཆོས་ཅན། མེ་ཚད་མས་མ་དམིགས་པའི་མཚན་
མོའི་རྒྱ་མཚོར་དུ་བ་མེད་པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་
མཚན་ཉིད་དེའི་ཕྱིར། རྟགས་དེར་ཐལ། དེ་དེ་སྒྲུབ་ཀྱི་དགག་པའི་ཚུལ་
གསུམ་ གང་ ཞིག མེ་ མེད་ པ་ དེ་ མཚན་ ཉིད་ དེ་ ཡིན་ པའི་ ཕྱིར།
གཉིས་པ་མ་གྲུབ་ན། དེ་ཆོས་ཅན། དེར་ཐལ། དེ་སྒྲུབ་ཀྱི་མཚོན་བྱ་
དེའི་ཕྱིར། རྩ་བར་འདོད་ན། དེ་ཆོས་ཅན། མེད་དགག་ཡིན་པར་ཐལ།
འདོད་ པའི་ ཕྱིར། འདོད་ མི་ ནུས་ སྟེ། དངོས་ པོ་ ཡིན་ པའི་ ཕྱིར། ཁ་
གཅིག་ན་རེ། དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་གྱི་རྒྱུ་
བཀག་པ་རྟགས་སུ་སྦྱར་བའི་དེ་སྒྲུབ་ཀྱི་མ་དམིགས་པའི་ཚུལ་གསུམ།
དེ་སྒྲུབ་ཀྱི་རྒྱུ་མ་དམིགས་པའི་རྟགས་ཡང་དག་གི་མཚན་ཉིད་ཟེར་ན།



མེ་མེད་པའི་དངོས་པོ་ཆོས་ཅན། མེ་ཚད་མས་མ་དམིགས་པའི་མཚན་
མོའི་རྒྱ་མཚོར་དུ་བ་མེད་པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་
མཚན་ཉིད་དེའི་ཕྱིར་ཏེ། དེ་སྒྲུབ་ཀྱི་མ་དམིགས་པའི་ཚུལ་གསུམ་གང་
ཞིག་ ( ༧༧བ ) མེ་མེད་པ་དེ་དེ་སྒྲུབ་ཀྱི་མཚན་ཉིད་དེ་ཡིན་པའི་ཕྱིར།
རྟགས་ གཉིས་ཀ་སླ། རྩ་བར་འདོད་ན། དེ་དེ་ སྒྲུབ་ ཀྱི་འབྲེལ་ཟླ་མ་
དམིགས་པའི་རྟགས་ཡང་དག་ཡིན་པར་ཐལ་ལོ། །ཁ་ཅིག་ན་རེ། དེ་
སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་གྱི་རྒྱུ་བཀག་པ་རྟགས་སུ་
སྦྱར་བའི་དེ་སྒྲུབ་ཀྱི་འབྲེལ་ཟླ་མ་དམིགས་པའི་ཚུལ་གསུམ་དེའི་མཚན་
ཉིད་ཟེར་ན། དུ་བའི་རྒྱུར་གྱུར་པའི་མེ་མེད་པ་ཆོས་ཅན། དུ་བ་ཚད་
མས་མ་དམིགས་པའི་ས་ཕྱོགས་སུ་དུ་བ་མེད་པར་སྒྲུབ་པའི་མཚོན་བྱ་
དེར་ཐལ། དེ་སྒྲུབ་ཀྱི་མཚན་ཉིད་དེའི་ཕྱིར་ཏེ། དེ་དེ་སྒྲུབ་ཀྱི་འབྲེལ་ཟླ་
མ་དམིགས་པའི་ཚུལ་གསུམ་གང་ཞིག མེ་མེད་པ་དེ་མེ་མེད་མཚན་
མོའི་རྒྱ་མཚོར་དུ་བ་མེད་པར་སྒྲུབ་པའི་མཚན་ཉིད་དེ་ཡིན་པའི་ཕྱིར།།
གཉིས་པ་མ་གྲུབ་ན་འགལ་ལོ། །རྩ་བར་འདོད་ན། དེ་ཆོས་ཅན། དེ་
སྒྲུབ་ཀྱི་དོན་གྲུབ་ཀྱི་རྟགས་ཡང་དག་ཡིན་པར་ཐལ། འདོད་པའི་ཕྱིར།
ཁྱབ་ཏེ། རང་འགྲེལ་ལས། རྒྱུ་དང་ཁྱབ་པར་བྱེད་པའི་མ་དམིགས་པ་
ནི་གཉིས་ཀའི་ཡང་གཏན་ཚིགས་སོ། །ཞེས་གསུངས་པའི་ཕྱིར། འདོད་
མི་ནུས་ཏེ། དེ་སྒྲུབ་ཀྱི་དོན་གྲུབ་ཀྱི་རྟགས་ཡང་དག་མེད་པའི་ཕྱིར་ཏེ།
དེ་སྒྲུབ་ཀྱི་རྟགས་ཡང་དག་འགོད་པ་སྐབས་སུ་འབབ་པའི་གང་ཟག་
312



ཡིན་ན། དུ་བ་ཚད་མས་མ་དམིགས་པའི་ས་ཕྱོགས་སུ་དུ་བ་ཚད་མས་
མ་དམིགས་པར་ཚད་མས་ངེས་པའི་གང་ཟག་ཡིན་དགོས་པའི་ཕྱིར།།
མ་ གྲུབ་ ན་ འབུད། ཁ་ ཅིག་ ན་ རེ། དེ་ སྒྲུབ་ ཀྱི་ དགག་ བྱའི་ ཆོས་ སུ་
བཏགས་པའི་དོན་གྱི་རྒྱུ་བཀག་པ་རྟགས་སུ་སྦྱར་བའི་དེ་སྒྲུབ་ཀྱི་འབྲེལ་
ཟླ་མ་དམིགས་པའི་དོན་གྲུབ་ཀྱི་ཚུལ་གསུམ་གང་ཞིག ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་ཕྱོགས་ཆོས་སྒྲུབ་བྱེད་རང་བཞིན་མ་དམིགས་
པའི་རྟགས་ཡང་དག་ཡོད་པ། ཁྱོད་ དེ་ སྒྲུབ་ ཀྱི་ རྒྱུ་མ་དམིགས་པའི་
རྟགས་ཡང་དག་གི་མཚན་ཉིད། གཞན་སྔར་དང་འདྲ་ལ་རྒྱུ་ཞེས་པའི་
ཚབ་ཏུ་ཁྱབ་བྱེད་ཞེས་སྦྱར་བ། ཁྱོད་དེ་སྒྲུབ་ཀྱི་ཁྱབ་བྱེད་མ་དམིགས་
པའི་རྟགས་ཡང་དག་གི་མཚན་ཉིད་ཟེར་ན། མེ་མེད་པ་ཆོས་ཅན། མེ་
མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་མཚན་ཉིད་དང་པོའི་
ཟུར་ཕྱི་མ་དེར་ཐལ། དེ་སྒྲུབ་ཀྱི་མཚོན་བྱ་དེའི་ཕྱིར་ཏེ། དེ་སྒྲུབ་ཀྱི་
མཚན་ཉིད་ཀྱི་ཟུར་དང་པོ་དེའི་ཕྱིར། འདོད་མི་ནུས་ཏེ། མེ་མེད་མཚན་
མོའི་རྒྱ་མཚོར་མེ་མེད་པར་བསྒྲུབ་པའི་རང་བཞིན་མ་དམིགས་པའི་
རྟགས་ཡང་དག་མེད་པའི་ཕྱིར་ཏེ། མེ་མེད་མཚན་མོའི་རྒྱ་མཚོ་ཁོ་ཁོ་
རང་དུ་ཚད་མས་ངེས་པའི་གང་ཟག་ཡིན་ན། དེར་མེ་མེད་པར་ཚད་
མས་ངེས་པའི་གང་ཟག་ཡིན་དགོས་པའི་ཕྱིར། རྟགས་འབུད། མེ་མེད་
པ་ཆོས་ཅན། མེ་ཚད་མས་མ་དམིགས་པའི་མཚན་མོའི་རྒྱ་མཚོར་དུ་བ་
མེད་པར་སྒྲུབ་པའི་མཚོན་བྱ་གཉིས་པ་དེར་ཐལ། དེ་སྒྲུབ་ཀྱི་མཚན་
313



ཉིད་དེའི་ཕྱིར། རྟགས་དང་པོ་གྲུབ་ཏེ། མེ་མེད་པ་དེ་དེ་སྒྲུབ་ཀྱི་འབྲེལ་
ཟླ་མ་དམིགས་པའི་དོན་སྒྲུབ་ཀྱི་ཚུལ་གསུམ་གང་ཞིག མེ་དུ་བའི་
ཁྱབ་བྱེད་ཡིན་པའི་ཕྱིར། རྩ་རྟགས་གཉིས་པ་གྲུབ་སྟེ། མེ་ཚད་མས་མ་
དམིགས་པའི ( ༧༨ན ) མཚན་མོའི་རྒྱ་མཚོར་མེ་མེད་པར་སྒྲུབ་པའི་
རང་བཞིན་མ་དམིགས་པའི་རྟགས་ཡང་དག་ཡོད་པའི་ཕྱིར་ཏེ། མེ་ཚད་
མས་མ་དམིགས་པ་དེ་དེ་ཡིན་པའི་ཕྱིར། རྩ་བར་འདོད་མི་ནུས་ཏེ། དེ་
སྒྲུབ་ཀྱི་རྒྱུ་མ་དམིགས་པའི་རྟགས་ཡང་དག་ཡིན་པའི་ཕྱིར། ཁ་ཅིག་ན་
རེ། དེ་སྒྲུབ་ཀྱི་དགག་བྱའི་ཆོས་ཀྱི་རྒྱུ་བཀག་པ་རྟགས་སུ་སྦྱར་བའི་
འབྲེལ་ཟླ་མ་དམིགས་པའི་དོན་གྲུབ་ཀྱི་ཚུལ་གསུམ། དེ་སྒྲུབ་ཀྱི་རྒྱུ་མ་
དམིགས་པའི་རྟགས་ཡང་དག་གི་མཚན་ཉིད་ཟེར་ན། མེ་མེད་པ་ཆོས་
ཅན། མེ་ཚད་མས་མ་དམིགས་པའི་མཚན་མོའི་རྒྱ་མཚོར་དུ་བ་མེད་
པར་སྒྲུབ་པའི་མཚན་ཉིད་དེར་ཐལ། དེ་སྒྲུབ་ཀྱི་མཚོན་བྱ་དེའི་ཕྱིར།
འདོད་ན། དུ་བ་དེ་དེ་སྒྲུབ་ཀྱི་དགག་བྱའི་ཆོས་སུ་བཟུང་བྱ་ཡིན་པར་
ཐལ། འདོད་པ་གང་ཞིག དུ་བ་ཡོད་པའི་རྒྱུ་མེད་པའི་ཕྱིར། འདོད་
ན། བུམ་པ་དང་རྫས་ཐ་དད་དེ་བུམ་པ་ཚད་མས་མ་དམིགས་པའི་ས་
ཕྱོགས་སུ་བུམ་པ་དང་རྫས་ཐ་དད་མེད་པར་སྒྲུབ་པའི་དགག་བྱའི་ཆོས་
སུ་བཟུང་བྱ་ཡིན་པར་ཐལ། འདོད་པའི་ཕྱིར། འདོད་ན། བུམ་པ་དང་
རྫས་ཐ་དད་ཆོས་ཅན། བུམ་པ་ཚད་མས་མ་དམིགས་པའི་ས་ཕྱོགས་
ཁྱོད་མ་ཡིན་པར་ཐལ། འདོད་པ་དེའི་ཕྱིར། འདོད་མི་ནུས་ཏེ། བུམ་པ་
314



ཡོད་ པའི་ ཕྱིར། ཁ་ཅིག་ན་ རེ། མེ་མེད་ དེ། མེ་མེད་ མཚན་ མོའི་ རྒྱ་
མཚོར་དུ་བ་མེད་པར་སྒྲུབ་པའི་རྒྱུ་མ་དམིགས་པའི་རྟགས་ཡང་དག་
ཡིན་ཟེར་ན། རི་བོང་རྭ་ཆོས་ཅན། དུ་བ་མེད་པར་ཐལ། མེ་མེད་ཡིན་
པའི་ཕྱིར། ཁྱབ་པ་ཁས། རྟགས་གྲུབ་ཅིང་། འདོད་མི་ནུས་ཏེ། གཞི་མ་
གྲུབ་པའི་ཕྱིར། ཁ་ཅིག་ན་རེ། དེ་སྒྲུབ་ཀྱི་འབྲེལ་ཟླ་མ་དམིགས་པའི་
རྟགས་ཡང་དག་ཡིན་ན། དེ་སྒྲུབ་ཀྱི་རྒྱུ་ཁྱབ་བྱེད་རང་བཞིན་དངོས་
འབྲས་མ་དམིགས་པའི་རྟགས་ཡང་དག་བཞི་པོ་གང་རུང་ཡིན་པས་
ཁྱབ་ཟེར་ན། དེ་ལ་ཁ་ཅིག་ན་རེ། དུ་བ་མེད་པ་ཆོས་ཅན། དུ་བས་
དབེན་པའི་དྭངས་ར་བླ་གབ་མེད་པར་དུ་བའི་རྒྱུད་རྒྱུ་མེད་པར་སྒྲུབ་
པའི་དེར་ཐལ། དེའི་ཕྱིར་ཏེ། དེ་སྒྲུབ་ཀྱི་མ་དམིགས་པའི་ཚུལ་གསུམ་
གང་ཞིག མེད་དགག་ཡིན་པའི་ཕྱིར། འདོད་མི་ནུས་སོ་ཟེར། ཁ་
ཅིག་ན་རེ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན།
མཚན་ཉིད་ཀྱང་ཡིན་པའི་གཞི་མཐུན་སྲིད་པ་གང་ཞིག་དེ་སྒྲུབ་ཀྱི་ཚུལ་
གསུམ། དེ་སྒྲུབ་ཀྱི་དོན་གྲུབ་ཀྱི་རྟགས་ཡང་དག་གི་མཚན་ཉིད། དེ་
ཡང་ ཡིན། མཚོན་ བྱ་ ཡང་ ཡིན་ པའི་ གཞི་ མཐུན་ སྲིད་ པ་ གང་ ཞིག
།དེ་སྒྲུབ་ཀྱི་ཚུལ་གསུམ། དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་གི་
མཚན་ཉིད་ཟེར་ན། བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་མཚན་
ཉིད་དང་པོའི་ཟུར་དང་པོ་དེར་ཐལ། དེ་སྒྲུབ་ཀྱི་མཚོན་བྱ་དེའི་ཕྱིར་ཏེ།
ཁྱོད་དེ་སྒྲུབ་ཀྱི་དོན་གྲུབ་ཀྱི་རྟགས་ཡང་དག་ཏུ་སོང་བའི་གང་ཟག་ཡོད་
315



པའི་ཕྱིར། དེ་དེ་སྒྲུབ་ཀྱི་རྟགས་ཡང་དག་ཏུ་སོང་ཞིང་། སྒྲ་སྐད་གཅིག་
མར་ཚད་མས་ངེས་དགོས་གྱི་གང་ཟག་ཡོད་པའི་ཕྱིར་ཏེ། དེ་དེར་སོང་
(༧༨བ ) ཞིང་སྒྲ་སྐད་གཅིག་མ་དང་མི་རྟག་པ་གཉིས་ཀར་དུ་ཚད་
མས་ངེས་དགོས་ཀྱི་གང་ཟག་ཡོད་པའི་ཕྱིར་ཏེ། བྱས་པ་དེ་སྒྲ་དེ་གཉིས་
ཀར་དུ་སྒྲུབ་པའི་རྟགས་ཡང་དག་དུ་སོང་ཞིང་། སྒྲ་དེ་གཉིས་ཀར་དུ་
ཚད་མས་ངེས་དགོས་ཀྱི་གང་ཟག་ཡོད་པའི་ ཕྱིར་ཏེ། བྱས་པ་ སྒྲ་དེ་
གཉིས་ཀར་དུ་སྒྲུབ་པའི་རྟགས་ཡང་དག་ཡིན་པའི་ཕྱིར། རྩ་བར་འདོད་
ན། སྐད་གཅིག་མ་དེ་དེ་འདྲའི་གཞི་མཐུན་དུ་ཐལ། འདོད་པའི་ཕྱིར།
འདོད་ན། དེ་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་
པར་ ཐལ། འདོད་ པའི་ ཕྱིར། འདོད་ ན། དེ་ ཆོས་ ཅན། དེ་མིན་ པར་
ཐལ། དེ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། ཁ་གཅིག་ན་རེ།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡང་ཡིན། མཚན་ ཉིད་ ཀྱང་ཡིན་པའི་གཞི་མཐུན་ སྲིད་ པ་ གང་ཞིག
ཁྱོད་དེ་སྒྲུབ་ཀྱི་ཚུལ་གསུམ། ཁྱོད་དེ་སྒྲུབ་ཀྱི་དོན་གྲུབ་ཀྱི་རྟགས་ཡང་
དག་གི་མཚན་ཉིད། དེ་ཡང་ཡིན། མཚོན་བྱ་ཡང་ཡིན་པའི་གཞི་མཐུན་
སྲིད་པ་གང་ཞིག ཁྱོད་དེ་སྒྲུབ་ཀྱི་ཚུལ་གསུམ། ཁྱོད་དེ་སྒྲུབ་ཀྱི་ཐ་
སྙད་སྒྲུབ་ཀྱི་རྟགས་ཡང་དག་གི་མཚན་ཉིད། ཟེར་ན་བྱས་པ་ཆོས་ཅན།
སྒྲ་མི་རྟག་པར་སྒྲུབ་པའི་མཚན་ཉིད་དང་པོའི་ཟུར་དང་པོ་དེར་ཐལ། དེ་
སྒྲུབ་ཀྱི་མཚོན་བྱ་དེའི་ཕྱིར། འདོད་ན། སྐད་གཅིག་མ་དེ་འདྲའི་གཞི་
316



མཐུན་དུ་ཐལ། འདོད་པའི་ཕྱིར་འདོད་ན། དེ་དེའི་རྟགས་ཀྱིས་དེ་སྒྲུབ་
ཀྱི་དངོས་ ཀྱི་བསྒྲུབ་བྱའི་ཆོས་སུ་བཟུང་བྱར་ཐལ། འདོད་པའི་ཕྱིར།
འདོད་ན། དེ་ཆོས་ཅན། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་
བྱར་ཐལ། འདོད་པའི་ཕྱིར་ན། མ་ཁྱབ་ཟེར་ན། སྒྲ་སྐད་ཅིག་མ་ཡིན་
ཞེས་པའི་ངག་དེ། དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཚིག་ཡིན་པར་
ཐལ། སྒྲ་སྐད་ཅིག་མ་དེ་དེའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱ་
ཡང་དག་ཡིན་པའི་ཕྱིར་ཏེ། སྐད་ཅིག་མ་དེ་དེའི་རྟགས་ཀྱིས་དེ་སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་པའི་ཕྱིར། འདོད་ན། དེ་
སྒྲུབ་ཀྱི་སྒྲུབ་ངག་ཡང་དག་ཡིན་ན། དེའི་རྟགས་ཀྱིས་དེ་སྒྲུབ་ཀྱི་ཕྱོགས་
དངོས་སུ་བརྗོད་པའི་ངག་མ་ཡིན་དགོས་པར་ཐལ། དེ་ཡིན་ན། སྒྲ་མི་
རྟག་པ་དངོས་སུ་བརྗོད་པའི་ངག་མ་ཡིན་དགོས་པའི་ཕྱིར། འདོད་ན་
སོང་། དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཚིག་ཡིན་ན། དེ་སྒྲུབ་ཀྱི་སྒྲུབ་
ངག་ཡང་དག་མ་ཡིན་དགོས་པར་ཐལ། འདོད་ པའི་ ཕྱིར། འདོད་ན།
སྒྲ་སྐད་ཅིག་མ་ཡིན་ཞེས་པའི་ངག་ཆོས་ཅན། དེར་ཐལ། དེའི་ཕྱིར།
རྟགས་ཁྱབ་དངོས། འདོད་མི་ནུས་ཏེ། སྐད་ཅིག་མ་ཡིན་ན་མི་རྟག་པ་
ཡིན་པས་ཁྱབ། དཔེར་ན། བུམ་པ་བཞིན། སྒྲ་ཡང་སྐད་ཅིག་མ་ཡིན་ནོ་
ཞེས་པའི་སྒྲུབ་ངག་དེ་དེ་སྒྲུབ་ཀྱི་སྒྲུབ་ངག་ཡང་དག་ཡིན་པའི་ཕྱིར། ཁ་
ཅིག་ན་རེ། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་
དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་སྒྲུབ་ཀྱི་དངོས་ཀྱི་བསྒྲུབ་
317 །



བྱའི་ཆོས་སུ་བཟུང་བྱའི་དོན་ཚད་མས་གྲུབ་མ་ཟིན་པ་གང་ཞིག དེ་
སྒྲུབ་ཀྱི་ཚུལ་གསུམ། ཁྱོད་དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་གི་
མཚན་ཉིད། ( ༧༩ན) ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་གིས་དེའི་སྟེང་དུ་དེའི་ཐ་སྙད་ཚད་མས་གྲུབ་མ་ཟིན་པ་གང་
ཞིག དེ་སྒྲུབ་ཀྱི་ཚུལ་གསུམ། དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་
ཡང་དག་གི་མཚན་ཉིད། དེ་སྒྲུབ་ཀྱི་ཚུལ་གསུམ་གང་ཞིག ཁྱོད་དེ་
སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས། དེ་སྒྲུབ་ཀྱི་ཤེས་
འདོད་ཆོས་ཅན་གྱི་སྟེང་དུ་དེའི་དོན་ཚད་མས་གྲུབ་ཟིན་པ། ཁྱོད་དེ་
སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་གི་མཚན་ཉིད་ཟེར་
ན། སྐད་ཅིག་མ་ཆོས་ཅན། སྒྲ་མི་རྟག་པར་སྒྲུབ་པའི་མཚོན་བྱ་དང་པོ་
དེར་ཐལ། དེ་སྒྲུབ་ཀྱི་མཚན་ཉིད་དང་པོ་དེའི་ཕྱིར། དང་པོ་དེར་ཐལ།
ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་དེ་སྒྲུབ་ཀྱི་
ཤེས་འདོད་ཆོས་ཅན་གྱི་སྟེང་དུ་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
བཟུང་བྱའི་མཚན་ཉིད་ཚད་མས་གྲུབ་མ་ཟིན་པའི་ཕྱིར། མ་གྲུབ་ན། དེ་
སྒྲུབ་ཀྱི་ཤེས་འདོད་ཆོས་ཅན་དེ་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་
སུ་བཟུང་བྱ་ཡིན་པའམ་དེའི་མཚན་ཉིད་ཡིན་པ་གང་རུང་དུ་ཐལ། མ་
གྲུབ་པ་དེའི་ཕྱིར། རྩ་བར་འདོད་མི་ནུས་ཏེ། དེ་སྒྲུབ་ཀྱི་ཐ་སྙད་འབའ་
ཞིག་སྒྲུབ་ཀྱི་རྟགས་ཡང་དག་ཡིན་པའི་ཕྱིར། བྱས་པ་ཆོས་ཅན། ཁྱོད་
སྒྲ་མི་རྟག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་
318



སྒྲ་སྐད་ཅིག་མར་ཚད་མས་གྲུབ་མ་ཟིན་པར་ཐལ། དེ་སྒྲུབ་ཀྱི་དོན་གྲུབ་
ཀྱི་རྟགས་ཡང་དག་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་
དེ་སྒྲུབ་ལ་ཕྱོགས་ཆོས་ཅན་དུ་སོང་ཞིང་སྒྲ་སྐད་ཅིག་མར་ཚད་མས་ངེས་
པའི་གང་ཟག་ཡོད་པའི་ཕྱིར་ཏེ། དེ་ལྟར་སོང་ཞིང་སྒྲ་བྱས་པ་དང་སྐད་
ཅིག་མ་གཉིས་ཀར་དུ་ཚད་མས་ངེས་པའི་གང་ཟག་ཡོད་པའི་ཕྱིར་ཏེ།
དེ་གཉིས་ཀ་དེ་སྒྲུབ་ཀྱི་ཕྱོགས་ཆོས་ཅན་དུ་སོང་ཞིང་། སྒྲ་དེ་གཉིས་ཀར་
དུ་ཚད་མས་ངེས་པའི་གང་ཟག་ཡོད་པའི་ཕྱིར། དེ་གཉིས་ཀ་དེ་སྒྲུབ་ཀྱི་
ཕྱོགས་ཆོས་ཡིན་པའི་ཕྱིར། གཞན་ཡང་། བྱས་པ་ཆོས་ཅན། སྒྲ་མི་རྟག་
པར་སྒྲུབ་པའི་མཚོན་བྱ་གསུམ་པ་དེར་ཐལ། དེ་སྒྲུབ་ཀྱི་ཚུལ་གསུམ་
གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་
གིས་སྒྲ་སྐད་ཅིག་མར་ཚད་མས་གྲུབ་ཟིན་པའི་ཕྱིར། ཁྱབ་པ་ཁས།
རྟགས་དང་པོ་སླ། གཉིས་པ་བསྒྲུབས་ཟིན། འདོད་མི་ནུས་ཏེ། མཚོན་
བྱ་དང་པོ་ཡིན་པའི་ཕྱིར། གཞན་ཡང་། སྐད་ཅིག་མ་མ་ཡིན་པ་ལས་
ལོག་པ་ཆོས་ཅན། སྒྲ་མི་རྟག་པར་སྒྲུབ་པའི་མཚོན་བྱ་གསུམ་པ་དེར་
ཐལ། དེ་སྒྲུབ་ཀྱི་ཚུལ་གསུམ་གང་ཞིག །ཁྱོད་དེ་སྒྲུབ་ལ་ཕྱོགས་
ཆོས་ཅན་དུ་སོང་བའི་གང་ཟག་གིས་སྒྲ་སྐད་ཅིག་མར་ཚད་མས་གྲུབ་
ཟིན་ པའི་ ཕྱིར། ཁྱབ་པ་ཁས། རྟགས་ གཉིས་པ་དེར་ཐལ། དེ་འདྲའི་
གང་ཟག་གིས་སྒྲ་སྐད་ཅིག་མ་མ་ཡིན་པ་ལས་ལོག་པར་ཚད་མས་ངེས་
པའི་ཕྱིར་ཏེ། དེས་སྐད་ཅིག་མ་མ་ཡིན་པ་ལས་ལོག་པའི་རྟགས་ཀྱིས་
319



དེ་སྒྲུབ་ཀྱི་ཕྱོགས་ཆོས་ཚད་མས་ངེས་པའི་ཕྱིར། རྩ་བར་འདོད་ན། དེ་
ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
བཟུང་བྱ་ཡང་ཡིན། ཁྱོད་ཀྱི་མཚོན་བྱ་ཡང་ཡིན་པའི་གཞི་མཐུན་ཡོད་
པར་ཐལ། འདོད་པའི་ཕྱིར། ཁ་ཅིག་ན་རེ། རྣམ་པར་འཇོག་བྱེད་ཀྱི་རྒྱུ་
རྟགས་( ༧༩བ )སུ་བཀོད་ནས་རྣམ་པར་བཞག་བྱའི་འབྲས་བུ་བསྒྲུབ་
བྱའི་ཆོས་སུ་བྱེད་པའི་དེ་སྒྲུབ་ཀྱི་ཚུལ་གསུམ། དེ་སྒྲུབ་ཀྱི་ཐ་སྙད་འབའ་
ཞིག་སྒྲུབ་ཀྱི་རྟགས་ཡང་དག་གི་མཚན་ཉིད་ཟེར་ན། སྐྱེས་པ་ཆོས་ཅན།
སྒྲ་མི་རྟག་པར་སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ།
སྐྱེས་པ་རྣམ་པར་འཇོག་བྱེད་ཀྱི་རྒྱུ་དང༌། མི་རྟག་པ་རྣམ་པར་བཞག་
བྱའི་འབྲས་བུ་གང་ཞིག སྐྱེས་པ་དེ་སྒྲུབ་ཀྱི་ཚུལ་གསུམ་ཡིན་པའི་
ཕྱིར། འདོད་མི་ནུས་སོ། །ཁ་ཅིག་ན་རེ། དེ་སྒྲུབ་ཀྱི་ཐ་སྙད་སྒྲུབ་ཀྱི་
རྟགས་ཡང་དག་གང་ཞིག དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་
མ་ཡིན་ན། དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་
པས་ཁྱབ་ཟེར་ན། སྐད་ཅིག་མ་ཡིན་པ་ལས་ལོག་པ་ཆོས་ཅན། སྒྲ་མི་
རྟག་པར་སྒྲུབ་པའི་དེར་ཐལ། དེའི་ཕྱིར། དང་པོ་དེར་ཐལ། དེ་སྒྲུབ་ཀྱི་
རྟགས་ཡང་དག་ཡིན་པའི་ཕྱིར། གཉིས་པ་དེར་ཐལ། ཁྱོད་དེ་སྒྲུབ་ཀྱི་
དོན་གྲུབ་ཀྱི་རྟགས་ཡང་དག་ཏུ་སོང་བའི་གང་ཟག་མེད་པའི་ཕྱིར་ཏེ།
ཁྱོད་དེ་སྒྲུབ་ཀྱི་རྟགས་ཡང་དག་ཏུ་སོང་ཞིང་། སྒྲ་སྐད་ཅིག་མར་ཚད་
མས་ངེས་པར་བྱེད་དགོས་ཀྱི་གང་ཟག་མེད་པའི་ཕྱིར། རྩ་བར་འདོད་
320



ན་སླའོ། ། །
༈ གཉིས་ པ་ རང་ ལུགས་ གཞག་ པ་ ལ། སྦྱོར་ བ་ དང༌།
མཐའ་དཔྱད་པ་གཉིས། དང་པོ་ནི། མེ་མེད་པ་ཆོས་ཅན། མེ་ཚད་མས་
མ་དམིགས་པའི་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་རྒྱུ་མ་
དམིགས་པའི་རྟགས་ཡང་དག་ཡིན་ཏེ། དེ་སྒྲུབ་ཀྱི་རྒྱུ་མ་དམིགས་པའི་
ཚུལ་གསུམ་ཡིན་པའི་ཕྱིར། ཤིང་མེད་པ་ཆོས་ཅན། ཤིང་ཚད་མས་མ་
དམིགས་པའི་ བྲག་ རྫོང་ དུ་ ཤ་ པ་ མེད་ པར་ སྒྲུབ་ པའི་ ཁྱབ་ བྱེད་ མ་
དམིགས་ པའི་ རྟགས་ ཡང་ དག་ ཡིན་ ཏེ། དེ་ སྒྲུབ་ ཀྱི་ ཁྱབ་ བྱེད་ མ་
དམིགས་པའི་ཚུལ་གསུམ་ཡིན་པའི་ཕྱིར། གཉིས་པ་ལ། འབྲེལ་ཟླ་མ་
དམིགས་པའི་རྟགས་ཡང་དག་བཤད་པ་དང་། དོན་གྲུབ་ཐ་སྙད་གྲུབ་
ཀྱི་རྟགས་ ཡང་ དག་བཤད་ པ་ གཉིས། དང་པོ་ལ། མཚན་ཉིད་དང༌།
དབྱེ་བ་གཉིས། དང་པོ་ནི། དེ་སྒྲུབ་ ཀྱི་མ་དམིགས་པའི་ཚུལ་གསུམ་
ཡང་ཡིན། མེ་དགག་ཡང་ཡིན་པའི་གཞི་མཐུན་པར་དམིགས་པ། དེ་
སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་གི་མཚན་ཉིད།
གཉིས་པ་ནི། དེ་ལ་དབྱེ་ན། རྒྱུ་ཁྱབ་བྱེད་རང་བཞིན་དངོས་འབྲས་མ་
དམིགས་པའི་རྟགས་ཡང་དག་དང་བཞི་ཡོད། དེ་ལ་དེ་བཞིར་འབྱེད་
རིགས་པ་ཡང་ཡིན་ཏེ། འབྲེལ་ཟླ་མ་དམིགས་པའི་རྟགས་ཡང་དག་
ཅེས་པ་ནི། དགག་བྱའི་ཆོས་སུ་བཏགས་པའི་དོན་གྱི་འབྲེལ་ཟླ་བཀག་
པ་ཚིག་གིས་ཟིན་པར་རྟགས་སུ་སྦྱར་བའི་སྒོ་ནས་འཇོག་པ་ཡིན་ལ།
321



དགག་བྱའི་ཆོས་སུ་བཏགས་པའི་དོན་གྱི་འབྲེལ་ཟླ་ལ་ཡང་། དེ་དང་
རྫས་ཐ་དད་པ་དང་། དེ་དང་རང་བཞིན་གཅིག་པ་གཉིས་ལས། དང་པོ་
དེ་ལ་དེའི་རྒྱུ་ཡིན་པ་དང་། དེའི་དངོས་འབྲས་ཡིན་པ་གཉིས་སུ་ངེས་པ་
ལས། དང་པོ་དེ་བཀག་པ་ཚིག་གིས་ཟིན་པར་རྟགས་སུ་སྦྱར་བའི་སྒོ་
ནས་རྒྱུ་མ་དམིགས་པའི་རྟགས་ཡང་དག་དང༌། གཉིས་པ་དེ་བཀག་པ་
ཚིག་ གིས་ ཟིན་ པར་ རྟགས་ སུ་ སྦྱར་ བའི་ སྒོ་ནས་ དངོས་ འབྲས་ མ་
དམིགས་པའི་རྟགས་ཡང་དག་ ( ༨༠ན) ཏུ་འཇོག་ཅིང་། དེ་དང་རང་
བཞིན་གཅིག་ཡིན་པ་དེ་ལ་ཡང་། དེ་དང་བདག་གཅིག་པའི་ཁྱབ་བྱེད་
ཡིན་པ་དང་། དེ་དང་ཁྱབ་མཉམ་ཡིན་པ་གཉིས་སུ་ངེས་པ་ལས། དང་
པོ་དེ་བཀག་པ་ཚིག་གིས་ཟིན་པར་རྟགས་སུ་སྦྱར་བའི་སྒོ་ནས་ཁྱབ་
བྱེད་མ་དམིགས་པ་དང་། གཉིས་པ་དེ་བཀག་པ་ཚིག་གིས་ཟིན་པར་
རྟགས་སུ་སྦྱར་བའི་སྒོ་ནས་རང་བཞིན་མ་དམིགས་པའི་རྟགས་ཡང་
དག་ཏུ་འཇོག་པའི་ཕྱིར། དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་
དོན་ གྱི་ རྒྱུ་བཀག་པ་རྟགས་སུ་སྦྱར་བའི་དེ་ སྒྲུབ་ཀྱི་ འབྲེལ་ ཟླ་མ་
དམིགས་པའི་དོན་སྒྲུབ་ཀྱི་ཚུལ་གསུམ། དེ་སྒྲུབ་ཀྱི་རྒྱུ་མ་དམིགས་པའི་
རྟགས་ ཡང་ དག་ གི་ མཚན་ ཉིད། མཚན་ གཞི་ ནི། མེ་ ཚད་ མས་ མ་
དམིགས་པའི་མཚན་མོའི་རྒྱ་མཚོར་ཆོས་ཅན། དུ་བ་མེད་ཏེ། མེ་མེད་
པའི་ཕྱིར་ཞེས་བཀོད་པའི་ཚེ་ན། མེ་མེད་པ་ལྟ་བུ་ཡིན་ཏེ། དུ་བ་དེ་སྦྱོར་
བ་དེའི་དགག་བྱའི་ཆོས་སུ་བཏགས་པའི་དོན་དང་། མེ་དེ་དུ་བའི་རྒྱུ་
322



གང་ཞིག །སྦྱོར་བ་དེས་མེ་བཀག་པ་རྟགས་སུ་སྦྱར་བའི་ཕྱིར། དེ་
སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་གྱི་བདག་གཅིག་པའི་
ཁྱབ་ བྱེད་ བཀག་ པ་ རྟགས་ སུ་ སྦྱར་བའི་ དེ་ སྒྲུབ་ ཀྱི་ འབྲེལ་ ཟླ་ མ་
དམིགས་ པའི་ དོན་ སྒྲུབ་ ཀྱི་ ཚུལ་ གསུམ། དེ་ སྒྲུབ་ ཀྱི་ ཁྱབ་ བྱེད་ མ་
དམིགས་པའི་རྟགས་ཡང་དག་གི་མཚན་ཉིད། མཚན་གཞི་ནི། ཤིང་
ཚད་མས་མ་དམིགས་པའི་བྲག་རྫོང་ན་ཆོས་ཅན། ཤ་པ་མེད་དེ། ཤིང་
མེད་པའི་ཕྱིར། ཞེས་བཀོད་པའི་ཚེ་ན་དེ་ལྟ་བུའོ། །ཁྱོད་ཀྱི་རྟགས་ཀྱིས་
དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན། ཁྱོད་ཀྱི་
མཚོན་བྱ་ཡང་ཡིན་པའི་གཞི་མཐུན་སྲིད་པ་གང་ཞིག །ཁྱོད་དེ་སྒྲུབ་
ཀྱི་འབྲེལ་ཟླ་མ་དམིགས་པའི་ཚུལ་གསུམ་ཡིན་པ། ཁྱོད་དེ་སྒྲུབ་ཀྱི་རང་
བཞིན་མ་དམིགས་པའི་རྟགས་ཡང་དག་ཡིན་པའི་མཚན་ཉིད། མཚན་
གཞི་ནི། བུམ་པ་ཚད་མས་མ་དམིགས་པའི་ས་ཕྱོགས་ཆོས་ཅན། བུམ་
པ་མེད་ཏེ། བུམ་པ་ཚད་མས་མ་དམིགས་པའི་ཕྱིར། ཞེས་བཀོད་པའི་
ཚེ་ན་དེ་ལྟ་བུའོ། །དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་གྱི་
དངོས་འབྲས་བཀག་པ་རྟགས་སུ་སྦྱར་བའི་དེ་སྒྲུབ་ཀྱི་འབྲེལ་ཟླ་མ་
དམིགས་པའི་ཚུལ་གསུམ། དེ་སྒྲུབ་ཀྱི་དངོས་འབྲས་མ་དམིགས་པའི་
རྟགས་ཡང་དག་གི་མཚན་ཉིད། མཚན་གཞི་ནི། དུ་བས་དབེན་པའི་
དྭངས་ར་བླ་གབ་མེད་པ་ན་ཆོས་ཅན། དུ་བའི་དངོས་རྒྱུ་མེད་ཏེ། དུ་བ་
མེད་པའི་ཕྱིར་ཞེས་བཀོད་པའི་ཚེ་ན་དེ་ལྟ་བུའོ། །གཉིས་པ་དོན་
323



སྒྲུབ་ཐ་སྙད་སྒྲུབ་ཀྱི་རྟགས་ཡང་དག་བཤད་པ་ནི། ཁྱོད་སྒྲ་མི་རྟག་པར་
སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་ཀྱང་ཡིན། སྒྲ་སྐད་
ཅིག་མར་ཚད་མས་ངེས་པར་བྱེད་དགོས་པའི་གང་ཟག་ཀྱང་ཡིན་པའི་
གཞི་མཐུན་སྲིད་པ་གང་ཞིག ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱིས་
ཚུལ་གསུམ་ཡིན་པ། ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དོན་སྒྲུབ་ཀྱི་
རྟགས་ཡང་དག་ཡིན་པའི་མཚན་ཉིད། ཁྱོད་དེ་སྒྲུབ་ལ་ཕྱོགས་ཆོས་ཅན་
དུ་སོང་བའི་གང་ཟག་ཀྱང་ཡིན། སྒྲ( ༨༠བ )སྐད་ཅིག་མར་ཚད་མས་
གྲུབ་ ཟིན་ པའི་ གང༌ ཟག་ ཡིན་ པའི་ གཞི་ མཐུན་ སྲིད་ པ་ གང་ ཞིག་
།ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཡིན་པ། ཁྱོད་ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་ཡིན་པའི་མཚན་
ཉིད། དེ་གཉིས་ཀའི་མཚན་གཞི་ནི་བྱས་པ་ལྟ་བུའོ། །ཁྱོད་ཀྱི་རྟགས་
ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡང་ཡིན། ཁྱོད་ཀྱི་མཚོན་བྱ་ཡང་ཡིན་པའི་གཞི་མཐུན་སྲིད་པ་གང་ཞིག
ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཡིན་པ། ཁྱོད་ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་
པའི་མཚན་ཉིད། མཚན་གཞི་ནི། སྐད་ཅིག་མ་ལྟ་བུའོ། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། མེ་མེད་པ་
ཆོས་ཅན། མེ་དུ་བའི་རྒྱུ་ཡིན་པར་ཐལ། མེ་མེད་པ་དེ་མེ་ཚད་མས་མ་
དམིགས་པའི་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་རྒྱུ་མ་
324



དམིགས་པའི་རྟགས་ཡང་དག་ཡིན་པའི་ཕྱིར། ཁྱོད་དེ་སྒྲུབ་ཀྱི་དེ་གང་
ཞིག །ཁྱོད་མེ་མེད་པ་དང་གཅིག་ཡིན་པའི་ཕྱིར། འདོད་མི་ནུས་ཏེ།
མེ་མེད་པའི་ཕྱིར། གཞན་ཡང་། མེ་མེད་པ་ཆོས་ཅན། རི་བོང་རྭའི་རྒྱུ་
བཀག་པ་རྟགས་སུ་སྦྱར་བའི་རྟགས་ཡང་དག་ཡོད་པར་ཐལ། མེ་ཚད་
མས་མ་དམིགས་པའི་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་
དགག་བྱའི་ཆོས་སུ་བཏགས་པའི་དོན་དང་རི་བོང་རྭ་མེད་མཚུངས་གང་
ཞིག །དེ་སྒྲུབ་ཀྱི་དེའི་རྒྱུ་བཀག་པ་རྟགས་སུ་སྦྱར་བའི་རྟགས་ཡང་
དག་ཡོད་པའི་ཕྱིར། དང་པོ་དེར་ཐལ། དེ་སྒྲུབ་ཀྱི་དེ་མེད་པའི་ཕྱིར་ཏེ།
དུ་བ་མེད་ པའི་ ཕྱིར། གཉིས་པ་ མ་གྲུབ་ན། མཚན་ཉིད་ ཀྱི་སྟེང་དུ་
འགལ་ལོ། །ཞེས་པའི་གནོད་བྱེད་བརྗོད་ནས། ཁོ་རང་གི་ལུགས་ལ།
མེ་མེད་པ་དེ་སྤྱིར་དེ་སྒྲུབ་ཀྱི་རྒྱུ་མ་དམིགས་པའི་རྟགས་ཡང་དག་ཡིན་
ཡང་། ཁོ་རང་ཆོས་ཅན་དུ་བཟུང་བའི་ཚེ་ན་དེ་མ་ཡིན་ནོ་ཟེར། ཁ་ཅིག་
ན་རེ། མེ་དེ་མེ་ཚད་མས་མ་དམིགས་པའི་མཚན་མོའི་རྒྱ་མཚོར་དུ་བ་
མེད་པར་སྒྲུབ་པའི་དགག་བྱའི་ཆོས་སུ་བཏགས་པའི་དོན་གྱི་རྒྱུ་ཡིན་
པར་ཐལ། མེ་མེད་པ་དེ་སྒྲུབ་ཀྱི་དེའི་རྒྱུ་བཀག་པ་རྟགས་སུ་སྦྱར་བའི་
དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར། རྟགས་ཁས། ཟེར་ན་མ་ཁྱབ།
འདོད་མི་ནུས་ཏེ། དེ་སྒྲུབ་ཀྱི་དེ་ རྫས་སུ་མ་གྲུབ་པའི་ ཕྱིར། ཟེར། ཁ་
ཅིག་ན་རེ། མེ་མེད་པ་ཆོས་ཅན། ཁྱོད་ཀྱི་རྟགས་ཀྱིས་མེ་མེད་མཚན་
མོའི་རྒྱ་མཚོར་དུ་བ་མེད་པར་སྒྲུབ་པའི་ཕྱོགས་ཆོས་སྒྲུབ་བྱེད་ རང་
325



བཞིན་མ་དམིགས་པའི་རྟགས་ཡང་དག་ཡོད་པར་ཐལ། དེ་སྒྲུབ་ཀྱི་རྒྱུ་
མ་དམིགས་པའི་རྟགས་ཡང་དག་ཡིན་པའི་ཕྱིར། ཁྱབ་ཏེ། རྒྱུ་མི་ཤེས་
ན་འབྲས་བུ་ནི་ཞེས་སོགས་ཀྱིས་རྒྱུ་མ་དམིགས་པའི་རྟགས་ཡང་དག་
ངོས་བཟུང་ནས་དེའི་རྗེས་སུ། གལ་ཏེ་གཏན་ཚིགས་འགའ་ཞིག་གིས།
།ཞེས་གསུངས་པ་ལ་དགོས་པ་ཡོད་པའི་ཕྱིར། ཟེར་ན་མ་ཁྱབ་བོ། ཁ་
ཅིག་ན་རེ། གཞི་དེ་མཚོན་བྱ་ཡིན་ན། དོན་དེའི་རྟགས་ཀྱིས་ཆོས་དེ་
གཞི་དེར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་དང༌ ( ༨༡ན
མཚན་ཉིད་ཀྱི་གཞི་མཐུན་མེད་པས་ཁྱབ་པར་ཐལ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
དང་ མཚན་ ཉིད་ ཀྱི་ གཞི་ མཐུན་ མེད་ པའི་ ཕྱིར། འདོད་ན། དུ་ བའི་
རྟགས་ཀྱིས་དུ་ལྡན་ལ་ལ་ཚ་ཞིང་བསྲེག་པ་ཡོད་པར་སྒྲུབ་པའི་དེར་
ཐལ། ཚ་ཞིང་བསྲེག་པ་ཡོད་པ་མཚོན་བྱ་ཡིན་པའི་ཕྱིར་ཟེར་ན། ཁྱབ་
པ་དངོས་འགལ་མ་ཡིན་ནོ། །འདོད་མི་ནུས་ཏེ། ཚ་ཞིང་བསྲེག་པ་དེ་དེ་
འདྲའི་གཞི་མཐུན་ཡིན་པའི་ཕྱིར་ཟེར་ན། གཞི་དེ་དགག་པ་ཡིན་ན།
དོན་དེའི་རྟགས་ཀྱིས་ཆོས་དེ་གཞི་དེར་སྒྲུབ་པའི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་དང་སྒྲུབ་པའི་གཞི་མཐུན་མེད་པས་ཁྱབ་པར་ཐལ།
བྱས་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་དང༌། སྒྲུབ་པའི་གཞི་མཐུན་མེད་པའི་ཕྱིར། འདོད་ན།
དུ་བའི་རྟགས་ཀྱིས་དུ་ལྡན་ལ་ལ་མེ་མེད་པ་མ་ཡིན་པར་སྒྲུབ་པའི་དེར་
326



ཐལ། མེ་མེད་པ་མ་ཡིན་པ་དགག་པ་ཡིན་པའི་ཕྱིར། ཁྱབ་པ་ཁྱོད་རང་
ལྟར་ན་དངོས་འགལ། འདོད་མི་ནུས་ཏེ། མེ་དེ་དེ་འདྲའི་གཞི་མཐུན་
ཡིན་ པའི་ ཕྱིར། ཁ་ཅིག་ན་རེ། སྒྲ་ མི་ རྟག་ པར་ སྒྲུབ་ པའིདངོས་ ཀྱི་
བསྒྲུབ་བྱའི་ཆོས་སུ་བཟུང་བྱ་ཡིན་ན། མཚོན་བྱ་ཡིན་པས་ཁྱབ་པར་
ཐལ། དེ་སྒྲུབ་ཀྱི་དེ་ཡང་ཡིན། མཚན་ཉིད་ཀྱང་ཡིན་པའི་གཞི་མཐུན་
མེད་པའི་ཕྱིར། འདོད་ན། བརྗོད་བྱེད་ཀྱི་སྒྲ་མི་རྟག་པར་སྒྲུབ་པའི་དེ་
ཡིན་ན། མཚོན་བྱ་ཡིན་པས་ཁྱབ་པར་ཐལ། འདོད་པའི་ཕྱིར། འདོད་
ན། མི་རྟག་པ་བརྗོད་བྱེད་ཀྱི་སྒྲ་མི་རྟག་པར་སྒྲུབ་པའི་དེ་ཡིན་ན།
མཚོན་ བྱ་ ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། དོན་
བྱེད་ནུས་པ་ཆོས་ཅན། མི་རྟག་པ་བྱས་རྟགས་ཀྱིས་བརྗོད་བྱེད་ཀྱི་སྒྲ་མི་
རྟག་པར་སྒྲུབ་པའི་དེ་ཡིན་པར་ཐལ། བྱས་པ་དེ་སྒྲུབ་ཀྱི་རྟགས་ཡང་
དག་ཡིན་པའི་ཕྱིར། འདོད་ན། དེ་ཆོས་ཅན། མི་རྟག་པ་དེ་སྒྲུབ་ཀྱི་དེ་
ཡིན་པར་ཐལ། འདོད་ པའི་ ཕྱིར། འདོད་ན། དེ་ཆོས་ཅན། མཚོན་ བྱ་
ཡིན་པར་ཐལ། འདོད་པའི་ཕྱིར། རྟགས་ཁྱབ་དངོས། ཟེར་ན། བརྗོད་
བྱེད་ཀྱི་སྒྲ་མི་རྟག་པར་སྒྲུབ་པའི་དེ་ཡིན་ན། ཡོད་པས་ཁྱབ་པར་ཐལ།
སྒྲ་མི་རྟག་པར་སྒྲུབ་པའི་དེ་ཡིན་ན། ཡོད་པས་ཁྱབ་པའི་ཕྱིར། འདོད་
ན། མི་རྟག་པ་བརྗོད་བྱེད་ཀྱི་སྒྲ་མི་རྟག་པར་སྒྲུབ་པའི་དེ་ཡིན་ན། ཡོད་
པས་ཁྱབ་པར་ཐལ། འདོད་པའི་ཕྱིར། འདོད་ན། རི་བོང་རྭ་ཆོས་ཅན།
མི་རྟག་པ་བྱས་རྟགས་ཀྱིས་བརྗོད་བྱེད་ཀྱི་སྒྲ་མི་རྟག་པར་སྒྲུབ་པའི་དེར་
327



ཐལ། བྱས་པ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། འདོད་ན། དེ་
དེ་སྒྲུབ་ཀྱི་དེར་ཐལ། འདོད་པའི་ཕྱིར། འདོད་ན། དེ་ཆོས་ཅན། ཡོད་
པར་ཐལ། འདོད་པའི་ཕྱིར། རྟགས་ཁྱབ་དངོས་
རྒྱས་པར་བཤད་པ་ལ།།
འབྲས་རྟགས་ཡང་དག་གི་འབྲེལ་པ་ངེས་འབྱེད་
བཤད་པ།།
༈ གཉིས་པ་རྒྱས་པར་བཤད་པ་ལ། སྒྲུབ་རྟགས་ཡང་དག་
གི་འབྲེལ་པ་ངེས་འབྱེད་བཤད་པ་དང་། དགག་རྟགས་ཡང་དག་གི་
འབྲེལ་པ་( ༨༡བ )ངེས་འབྱེད་བཤད་པ་གཉིས། དང་པོ་ལ་རྒྱས་པར་
བཤད་ པ་ དང་། དོན་ བསྡུ་ བ་ གཉིས། དང༌པོ་ལ། འབྲས་རྟགས་ ཀྱི་
འབྲེལ་པ་ངེས་འབྱེད་བཤད་པ་དང་། རང་བཞིན་གྱི་རྟགས་ཀྱི་འབྲེལ་
པ་ངེས་འབྱེད་བཤད་པ་གཉིས། དང་པོ་སྟོན་པ་ལ། མེ་ཡི་འབྲས་བུ་དུ་
བ་སྟེ། །ཞེས་གསུངས། དེ་ཡང་མ་མཐོང་ལས་མིན་མཐོང་ལས་མིན།།
།ཞེས་པར། དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་མཐུན་ཕྱོགས་ལ་
མཐོང་ཙམ་གྱིས་དུ་བའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་མ་གྲུབ་ཅིང་།
དེ་དེ་སྒྲུབ་ཀྱི་མི་མཐུན་ཕྱོགས་ལ་མ་མཐོང་ཙམ་གྱིས་དེའི་རྟགས་ཀྱིས་
དེ་སྒྲུབ་ཀྱི་ལྡོག་ཁྱབ་མ་གྲུབ་པར་བསྟན་པ་ལ། དེ་ལྟར་ཡིན་ན་དུ་བ་མེ་
ལ་མི་འཁྲུལ་བའི་རྒྱུ་མཚན་ཇི་ལྟ་བུ་ཞེ་ན། དེའི་རྒྱུ་མཚན་ཡོད་ཏེ། དུ་བ་
328



དེ་མེ་ལ་ཕན་བཏགས་སྟོབས་ཀྱིས་མེ་ཡོད་མེད་ཀྱི་རྗེས་སུ་འགྲོ་ལྡོག་
བྱེད་པའི་ཕྱིར། ཞེས་སྟོན་པ་ལ། མེ་ཡི་འབྲས་བུ་ཞེས་སོགས་རྐང་པ་
གཉིས་གསུངས། ཁོ་ན་རེ། དེ་མི་འཐད་དེ། མེ་མེད་པར་དུ་བ་སྐྱེ་བ་
ཡོད་པའི་ཕྱིར་ཏེ། མེ་མེད་བརྒྱ་བྱིན་གྱི་སྤྱི་བོ་ལས་ཀྱང་དུ་བ་མཐོང་བའི་
ཕྱིར། ཞེ་ན། དེ་རྣམས་འགོག་པ་ལ། དེ་མེད་པར་ནི་དེ་ཡོད་ན། །ཞེས་
སོགས་གསུངས།
རང་བཞིན་རྟགས་ཀྱི་འབྲེལ་པ་ངེས་འབྱེད་བཤད་
༈ གཉིས་པ་རང་བཞིན་རྟགས་ཀྱི་འབྲེལ་པ་ངེས་འབྱེད་
བཤད་པ་ལ། རང་བཞིན་གྱི་རྟགས་སུ་འགྱུར་བའི་ཚུལ། རང་བཞིན་
རྟགས་ཀྱི་དབྱེ་བ་བཤད་པ། རང་བཞིན་རྟགས་ཀྱི་འབྲེལ་པ་ངེས་བྱེད་
ཀྱི་ཚད་མ་དངོས་བཤད་པ་དང་གསུམ། དང་པོ་ལ། རྟགས་ཆོས་བདག་
གཅིག་འབྲེལ་པར་བསྟན་པ་དང༌། རྩོད་པ་སྤང་ཏེ་རྒྱས་པར་བཤད་པ་
གཉིས། དང་པོ་སྟོན་པ་ལ། རང་བཞིན་ལ་ཡང་མེད་མི་འབྱུང་། །ཞེས་
སོགས་ཚིགས་བཅད་གཅིག་གསུངས། དེ་ཡང་མེ་ཡི་འབྲས་བུ་དུ་བ་སྟེ།
།ཞེས་སོགས་བཤད་པ་ལ། ཁོ་ན་རེ། དུ་བ་མེ་ལས་སྐྱེས་པའི་རྒྱུ་མཚན་
གྱིས་མེ་ལ་མི་འཁྲུལ་མོད། རང་བཞིན་བྱས་པ་དེ་མི་རྟག་པ་ལ་ཇི་ལྟར་
མི་ འཁྲུལ་ ཞེ་ན། དེའི་ ལན་ སྟོན་ པ་ ལ། རང་ བཞིན་ ལ་ ཡང་། ཞེས་
སོགས་ གསུངས། གཉིས་ པ་ ལ། མདོར་ བསྟན་ པ་ དང༌། རྒྱས་ པར་
329



བཤད་པ་གཉིས། དང་པོ་སྟོན་པ་ལ། གང་ཕྱིར་དངོས་ཀུན་རང་བཞིན་
གྱིས། །ཞེས་སོགས་ཚིགས་བཅད་གསུམ་གསུངས། དེ་ཡང་མེད་འགྱུར་
ཐ་དད་མེད་ཕྱིར་རོ། །ཞེས་པར། བྱས་མི་རྟག་གཉིས་ངོ་བོ་གཅིག་ཏུ་
བསྟན་པ་ལ། ཁོ་ན་རེ། བྱས་པ་སྒྲ་མི་རྟག་པར་སྒྲུབ་པའི་དམ་བཅའི་
དོན་གྱི་ཕྱོགས་གཅིག་རྟགས་སུ་བཀོད་པའི་ ( ༨༢ན）མ་གྲུབ་པའི་
གཏན་ཚིགས་ཡིན་པར་ཐལ། བྱས་མི་རྟག་གཉིས་གཅིག་ཡིན་པའི་
ཕྱིར་ཏེ། དེ་གཉིས་ངོ་བོ་གཅིག་ཡིན་པའི་ཕྱིར་ཟེར་ན་མ་ཁྱབ་སྟེ། དེ་
གཉིས་ངོ་བོ་གཅིག་ཡིན་ཡང་། ལྡོག་པ་ཐ་དད་ཡིན་པའི་ཕྱིར། འོ་ན།
དེ་གཉིས་ལྡོག་པ་ཐ་དད་དུ་འབྱེད་པའི་གཞི་ཇི་ལྟ་བུ་ཞེ་ན། དེ་སྟོན་པ་
ལ། གང་ཕྱིར་དངོས་ཀུན། ཞེས་སོགས་ཚིགས་བཅད་གཅིག་གསུངས།
དེ་གཉིས་ལྡོག་པ་ཐ་དད་དུ་འབྱེད་པའི་ཚུལ་ཇི་ལྟ་བུ་ཞེ་ན། དེ་སྟོན་པ་
ལ། དེ་ཕྱིར་གང་དང་། ཞེས་སོགས་རྐང་པ་ཕྱེད་དང་གསུམ་གསུངས།
དེ་གཉིས་ལྡོག་པ་ཐ་དད་དུ་འབྱེད་པའི་དགོས་པ་ཇི་ལྟ་བུ་ཞེ་ན། དེ་སྟོན་
པ་ ལ། དེ་ ཡི་ ཁྱད་ པར་ གྱིས་ ཞེས་ སོགས་ རྐང་ པ་ ཕྱེད་ དང༌ གཉིས་
གསུངས། དེ་གཉིས་ལྡོག་པ་ཐ་དད་དུ་འབྱེད་པའི་རྒྱུ་མཚན་ཇི་ལྟ་བུ་ཞེ་
ན། དེ་སྟོན་པ་ལ། དེ་ཕྱིར་ཁྱད་པར་ཞེས་སོགས་ཚིགས་བཅད་གཅིག་
གསུངས།
༈ གཉིས་པ་རྒྱས་པར་བཤད་པ་ལ། ཡོད་པའི་གཞན་སེལ་
རྒྱས་པར་བཤད་པ་དང་། མེད་པའི་གཞན་སེལ་འབད་མེད་དུ་གྲུབ་
330



པར་བསྟན་པ་གཉིས། དང་པོ་ལ། སྒྲ་རྟོག་སྒྲུབ་པས་འཇུག་པ་དགག་
པ། སེལ་འཇུག་ཏུ་བསྟན་པ། འཇུག་ཚུལ་དེ་ལ་རྩོད་པ་སྤངས་བ་དང་
གསུམ། དང་པོ་སྟོན་པ་ལ། དོན་གྱི་རང་གི་ངོ་བོ་གཅིག །ཞེས་
སོགས་ གསུངས། དེ་ ཡང་ དེ་ ཕྱིར་ ཁྱད་ པར་ གང ཞིག་ ཆོས། །ཞེས་
སོགས་ཀྱི་སྐབས་སུ། བྱས་མི་རྟག་བརྗོད་པའི་སྒྲ་དང་། བྱས་མི་རྟག་
འཛིན་པའི་རྟོག་པ་རྣམས་སྤྱོད་ཡུལ་ཐ་དད་དུ་བསྟན་པ་ལ། ཁོ་ན་རེ།
དེ་རྣམས་སྤྱོད་ཡུལ་ཐ་དད་ཡིན་པའི་རྒྱུ་མཚན་ཇི་ལྟ་བུ་ཞེ་ན། དེའི་རྒྱུ་
མཚན་ཡོད་དེ། དེ་རྣམས་ཡུལ་ལ་སེལ་བས་འཇུག་པའི་ཕྱིར། ཁོ་ན་རེ།
དེ་རྣམས་སྒྲུབ་འཇུག་ཏུ་ཁས་བླངས་ན། སྐྱོན་ཅི་ཡོད་ཅེ་ན། དེ་རྣམས་
སྒྲུབ་འཇུག་ཏུ་ཁས་བླངས་ན། རྟགས་དང་རྗེ་དཔག་འཇུག་པ་དོན་མེད་
དུ་ཐལ་བའི་སྐྱོན་ཡོད་དེ་དེ་ལྟར་ཁས་བླངས་ན་མངོན་སུམ་གྱིས་མ་
མཐོང་བ་མཐོང་བའི་ཕྱིར་དུ་ཡང་དེ་གཉིས་འཇུག་པ་དོན་མེད་དུ་ཐལ་
བའི་སྐྱོན་ཡོད་ཅིང་། རྟོག་པས་མ་ངེས་པ་ངེས་པའི་ཕྱིར་དུ་དེ་གཉིས་
འཇུག་པ་དོན་མེད་དུ་ཐལ་བའི་སྐྱོན་ཡང་ཡོད་པའི་ཕྱིར། བྱས་པ་ལ་ཁོ་
ན་རེ། མངོན་སུམ་གྱིས་མ་མཐོང་བ་མཐོང་བའི་ཕྱིར་དུ་དེ་འཇུག་པ་
ཡིན་ནོ་ཞེ་ན། དེ་འགོག་པ་ལ། དོན་གྱི་རང་གི་ངོ་བོ་གཅིག །ཅེས་
སོགས་གསུངས་པ་ཡིན་ཏེ། འདིའི་ཐད་ཀྱི་རང་འགྲེལ་ལས། ཡང་སྒྲ་
དང་རྟགས་དག་གིས་རྣམ་པར་དཔྱད་པ་རྟོགས་པར་བྱེད་ ( ༨༢བ་
) ཀྱི། སྒྲུབ་པའི་དངོས་པོའི་རང་གི་ངོ་བོ་ཁོ་ན་མིན་ནོ་ཞེས་བྱ་བར་ཇི་
331



ལྟར་ཤེས་ཞེ་ན། ཚད་མ་གཞན་དང་སྒྲ་གཞན་འཇུག་པའི་ཕྱིར་ཏེ། འདི་
ལྟར་དོན་གྱི་རང་གི་ངོ་བོ་གཅིག་ཅེས་གསུངས་པའི་ཕྱིར། དོན་གྱི་རང་
གི་ངོ་བོ་གཅིག་ཅེས་སོགས་ཀྱི་དོན་བསྡུས་ནས་སྟོན་པ་ལ། དེ་ཕྱིར་
དངོས་ པོ་ མཐོང་ བ་ ཡིས། །ཞེས་ སོགས་ གསུངས། ཁོ་ ན་ རེ། མངོན་
སུམ་གྱི་མ་མཐོང་བ་མཐོང་བའི་ཕྱིར་དུ་རྟགས་དང་རྗེས་དཔག་འཇུག་
པ་དོན་མེད་མོད། རྟོག་པས་མ་ངེས་པ་ངེས་པའི་ཕྱིར་དུ་རྟགས་དང་
རྗེས་དཔག་འཇུག་ པ་ དོན་ ཡོད་དོ་ཞེ་ན། དེ་འགོག་པ་ལ། རྗེས་ སུ་
དཔག་ པ་ ལས་ ཀྱང་ དངོས་ ཞེས་ སོགས་ གསུངས། གཉིས་ པ་ སེལ་
འཇུག་ཏུ་བསྟན་པ་འཆད་པ་ལ་དེ་ལའང་གཞན་ལས་ལོག་པ་དང་།
།ཞེས་སོགས་གསུངས། དེ་ཡང་གང་ཕྱིར་དངོས་ཀུན་ཞེས་སོགས་ཀྱི་
སྐབས་སུ། གཟུགས་སྒྲ་ལ་སོགས་པའི་དངོས་པོ་ཀུན་གྱི་སྟེང་ན་མ་བྱས་
རྟག་པ་སོགས་ལས་ལོག་པའི་རིགས་དུ་མ་དབྱེར་ཡོད་པར་བསྟན་པ་
ལ་ཁོ་ན་རེ། དེ་ལྟར་ན། བ་གླང་ལྟ་བུའི་སྟེང་དུ་ཡང་རྟ་ཡིན་པ་ལས་
ལོག་པའི་རྟ་མིན་པ་དང༌། བ་གླང་མིན་པ་ལས་ལོག་པའི་བ་གླང་ཡིན་
པ་ལྟ་བུའི་ལྡོག་པ་གཉིས་བཞག་དགོས་པས། དེ་གཉིས་རྫས་གཞན་
ཡིན་ནམ་མིན། དང་པོ་ལྟར་ན་སྤྱི་གསལ་རྫ་ས་གཞན་པ་ལ་བཀོད་པའི་
ཉེས་པ་ཁྱོད་རང་ལ་ཡང་མཚུངས་པར་འགྱུར། གཉིས་པ་ལྟར་ན་དེ་
གཉིས་རྟོག་པ་ཐ་དད་དུ་མི་འཇུག་པར་འགྱུར་རོ་ཞེ་ན། དེ་མི་འགྱུར་
ཞེས་སྟོན་པ་ལ་དེ་ལའང་གཞན་ལས་ཞེས་སོགས་གསུངས། ཁོ་ན་རེ་
332



ཆོས་དང་ཆོས་ཅན་གཉིས་རྫས་གཞན་མིན་ན་དྲུག་པའི་སྒྲས་ཐ་དད་དུ་
བརྗོད་པ་འགལ་ལོ་ཞེ་ན། མི་འགལ་ཞེས་ སྟོན་ པ་ ལ། གཉིས་ ཀས་
གཅིག་གཅིག་བརྗོད་མོད་ཀྱི། །ཞེས་སོགས་གསུངས། ཁོ་ན་རེ། ཆོས་
དང་ཆོས་ཅན་གཉིས་རྫས་ཐ་དད་མིན་ན། དེ་གཉིས་ལ་རྫས་ཐ་དད་དུ་
སྦྱར་བ་ལ་དགོས་པ་ཅི་ཡོད་ཅེ་ན། དེའི་དགོས་པ་སྟོན་པ་ལ། ཁྱད་པར་
གཞན་ནི་སྤོང་བ་དང་། །ཞེས་སོགས་གསུངས། བ་གླང་ཉིད་ཅེས་པའི་
ཆོས་ བརྗོད་ ཀྱི་ སྒྲ་དང་། བ་གླང་ཞེས་པའི་ཆོས་ཅན་བརྗོད་པའི་ སྒྲ་
གཉིས་སུ་མ་ཟད། གཞི་གཅིག་ལ་ལྟོས་པའི་ཆོས་བརྗོད་ཀྱི་སྒྲ་དང་ཆོས་
ཅན་བརྗོད་པའི་སྒྲ་ཀུན་གྱི་རང་གི་བརྗོད་བྱ་ཁྱད་པར་གཞན་སྤོང་གི་
ཚུལ་གྱིས་གོ་བ་དང་ཁྱད་པར་གཞན་མི་སྤོང་བའི་ཚུལ་གྱིས་གོ་བ་ཙམ་
མ་རྟོགས། དེ་གཉིས་ཀྱི་( ༨ ༣ན )བརྗོད་བྱ་ལ་རྫས་ཐ་དད་པའི་ཁྱད་
པར་ འགའ་ ཡང་མེད་དོ་ཞེས་སྟོན་པ་ལ། ཀུན་ ལ་ རྫས་དང་དངོས་
བརྗོད་པའི། །ཞེས་སོགས་གསུངས། །
༈ མེ་ཡི་འབྲས་བུ་དུ་བ་སྟེ། ཞེས་སོགས་ཀྱི་སྐབས་སུ། རྒྱུ་
འབྲས་ཀྱི་རྣམ་གཞག་གཞན་དུ་བཤད་པ་ལྟར་བྱའོ། །
༈ རང་བཞིན་ལ་ཡང་མེད་མི་བྱུང་། ཞེས་སོགས་ཀྱི་སྐབས་
སུ། དགག་བཞག་སྤངས་གསུམ། དང་པོ་ལ་ཁ་ཅིག་ན་རེ། རང་ཉིད་མི་
རྟག་པ་ལ་ཐ་དད། མི་རྟག་པ་མེད་ནི་རང་ཉིད་མེད་པས་ཁྱབ་པ། རང་
ཉིད་མི་རྟག་པ་ལ་འབྲེལ་བའི་མཚན་ཉིད་ཟེར་ན། མི་རྟག་པའི་རྒྱུ་ཆོས་
333



ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་སླ། འདོད་མི་
ནུས་ཏེ། མི་རྟག་པ་ལ་བདག་གཅིག་ཏུ་མ་འབྲེལ་བ་གང་ཞིག །དེ་
ལ་དེ་བྱུང་དུ་མ་འབྲེལ་བའི་ཕྱིར། དང་པོ་དེར་ཐལ། དེ་དང་རྫས་ཐ་
དད་ཡིན་པའི་ ཕྱིར། གཉིས་པ་མ་གྲུབ་ན། དེའི་འབྲས་བུ་ ཡིན་པར་
ཐལ་ལོ། །ཁ་ཅིག མི་རྟག་པ་དང་རང་བཞིན་གཅིག་ཡིན་པའི་སྒོ་
ནས་རང་ཉིད་མི་རྟག་པ་ལ་ཐ་དད། མི་རྟག་པ་མེད་ན། རང་ཉིད་མེད་
པས་ ཁྱབ་པ། རང་ ཉིད་ མི་རྟག་པ་ལ་བདག་གཅིག་ཏུ་འབྲེལ་བའི་
མཚན་ཉིད་ཟེར་ན། རི་བོང་རྭ་ཆོས་ཅན། མཚན་ཉིད་དེ་མ་ཡིན་པར་
ཐལ། མཚོན་བྱ་དེ་མ་ཡིན་པའི་ཕྱིར། འདོད་ན་འབུད་དོ།།
༈ གཉིས་ པ་ རང༌ ལུགས་ བཞག་ པ་ ལ། སྦྱོར་ བ་ དང༌།
མཐའ་དཔྱད་པ་གཉིས། དང་པོ་ནི། བྱས་པ་ཆོས་ཅན། མི་རྟག་པ་ལ་
བདག་གཅིག་ཏུ་འབྲེལ་བ་ཡང་ཡིན་ཏེ། མི་རྟག་པ་དང་རང་བཞིན་
གཅིག་ཡིན་པའི་སྒོ་ནས་རང་ཉིད་མི་རྟག་པ་ལ་ཐ་དད། མི་རྟག་པ་
ཁེགས་སྟོབས་ཀྱིས་རང་ཉིད་ཁེགས་པར་འགྱུར་བའི་ཕྱིར། གཉིས་པ་
ནི་རང་ཉིད་མི་རྟག་པ་ལ་ཐ་དད། མི་རྟག་པ་ཁེགས་སྟོབས་ཀྱིས་རང་
ཉིད་ཁེགས་པར་འགྱུར་བ་རང་ཉིད་མི་རྟག་པ་དང་འབྲེལ་བའི་མཚན་
ཉིད། དེ་ལ་དབྱེ་ན། དེ་དང་བདག་གཅིག་ཏུ་འབྲེལ་བ་དང་། དེ་ལ་དེ་
བྱུང་དུ་འབྲེལ་བ་གཉིས་ སུ་ཡོད། མི་རྟག་པ་དང་རང་བཞིན་གཅིག་
ཡིན་པའི་སྒོ་ནས་རང་ཉིད་མི་རྟག་པ་ལ་ཐ་དད། མི་རྟག་པ་ཁེགས་
334



སྟོབས་ཀྱིས་རང་ཉིད་ཁེགས་པར་འགྱུར་བ་རང་ཉིད་མི་རྟག་པ་དང་
བདག་གཅིག་ཏུ་འབྲེལ་བའི་མཚན་ཉིད། མཚན་གཞི་ནི། བྱས་པ་ལྟ་
བུའོ། །མི་རྟག་པས་རང་ཉིད་ལ་ཕན་བཏགས་སྟོབས་ཀྱི་རང་ཉིད་མི་
རྟག་པ་ལ་ཐ་དད་མི་རྟག་པ་ཁེགས་སྟོབས་ཀྱིས་རང་ཉིད་ཁེགས་པར་
འགྱུར་བ། རང་ཉིད་མི་རྟག་པ་དང་དེ་བྱུང་དུ་( ༨༣བ ) འབྲེལ་བའི་
མཚན་ཉིད། མཚན་གཞི་ནི། མི་རྟག་པའི་འབྲས་བུ་ལྟ་བུའོ།།
༈ གསུམ་པ་རྩོད་པ་སྤོང་བ་ལ་ཁ་ཅིག་ན་རེ། མི་རྟག་པའི་
རྒྱུ་ཆོས་ཅན། མི་རྟག་པ་ལ་འབྲེལ་པར་ཐལ། མཚན་ཉིད་དེའི་ཕྱིར།
རྟགས་ གཉིས་པ་དེར་ཐལ། མི་རྟག་པ་མེད་ན་རང་ཉིད་མེད་དགོས་
པའི་ཕྱིར་ཟེར་ན། མ་ཁྱབ། གཞན་ཡང་དེར་ཐལ། མི་རྟག་པ་ཁེགས་ན་
རང་ཉིད་ཁེགས་དགོས་པའི་ཕྱིར་ཟེར་ན་ཡང་མ་ཁྱབ་བོ།།
༈ གང་ཕྱིར་དངོས་ཀུན་རང་བཞིན་གྱི། ཅེས་སོགས་ཀྱིས་
སྐབས་སུ་དགག་བཞག་གཉིས། དང་པོ་ལ་ཁ་ཅིག །ཤར་ཕྱོགས་
ཀྱི་བུམ་པ་ནུབ་ཕྱོགས་ན་མེད། ནུབ་ཕྱོགས་ཀྱི་བུམ་པ་ཤར་ཕྱོགས་ན་
མེད་པ་བུམ་པ་ཡུལ་མ་འདྲེས་པར་གནས་པའི་དོན་དང་། སྔ་དྲོའི་བུམ་
པ་ཕྱི་དྲོའི་དུས་ན་མེད་ཕྱི་དྲོའི་བུམ་པ་སྔ་དྲོའི་དུས་ན་མེད་པ། བུམ་པ་
དུས་མ་འདྲེས་པར་གནས་པའི་དོན་དང་། གསེར་བུམ་གྱི་རང་བཞིན་
ནི། ཟངས་བུམ་གྱི་རང་བཞིན་མིན། ཟངས་བུམ་གྱི་རང་བཞིན་གསེར་
བུམ་གྱི་རང་བཞིན་མིན་པ། བུམ་པ་རང་བཞིན་མ་འདྲེས་པར་གནས་
335



པའི་དོན་ཡིན། ཟེར་ན། དེ་ཆོས་ཅན། བུམ་པས་དག་པའི་ས་ ཕྱོགས་
ཆོས་ཅན། བུམ་པ་ཡུལ་མ་འདྲེས་པར་གནས་པར་ཐལ། དོན་དེའི་ཕྱིར་
ཁྱབ་པ་ཁས། འདོད་ན་དེ་ཆོས་ཅན། བུམ་པ་ཡུལ་མ་འདྲེས་པར་ཡོད་
པར་ ཐལ། འདོད་ པའི་ ཕྱིར། འདོད་ན། བུམ་ པ་ ཡོད་ པར་ ཐལ་ ལོ།
།དེས་གཞན་གཉིས་ཀྱང་ཁེགས་སོ།།
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང༌།
མཐའ་དཔྱད་པ་གཉིས། དང་པོ་ནི་སྒྲ་ཆོས་ཅན། ཁྱོད་ཀྱི་སྟེང་དུ་མ་
བྱས་རྟག་པ་སོགས་ལས་ལོག་པའི་ལྡོག་པ་རིགས་དུ་མ་དབྱེར་ཡོད་དེ།
རང་དང་དངོས་པོར་རིགས་མཐུན་པའི་ཀ་བ་བུམ་པ་སོགས་ལས་ཀྱང་
ལོག །རང་དང་དངོས་པོར་རིགས་མི་མཐུན་པའི་མ་བྱས་རྟག་པ་
སོགས་ལས་ཀྱང་ལོག་པའི་མཉན་བྱ་ཡིན་པའི་ཕྱིར། གཞུང་འདི་དག་
གིས་མདོ་སྡེ་པའི་ལུགས་ཀྱི་བདེན་གཉིས་འཇོག་ཚུལ་ཀྱང་བསྟན་པ་
ཡིན་ཏེ། གཞུང་འདི་དག་ གིས་གཟུགས་སྒྲ་ལ་སོགས་པའི་དངོས་པོ་
རྣམས་རྟོག་པས་སྒྲོ་མ་བཏགས་པར་རང་གི་ཐུན་མོང་མིན་པའི་སྡོད་
ལུགས་ཀྱི་ངོས་ནས་གྲུབ་པ་དང་། བྱས་མི་རྟག་ཐ་དད་ཡིན་པའི་ཆ་ལྟ་
བུ་རྟོག་པས་སྒྲོ་བཏགས་སུ་བསྟན་པ་གང་ཞིག །དང་པོ་དེ་རང་
མཚན་དོན་དམ་པའི་གནས་ཚུལ་དང༌། ཕྱི་མ་དེ་སྤྱི་མཚན་ཀུན་རྫོབ་
པའི་གནས་ཚུལ་ཡིན་པའི་ཕྱིར། །
༈ གཉིས་པ་ མཐའ་དཔྱད་པ་ནི། ཤར་ཕྱོགས་ཀྱི་བུམ་པ་
336



ཤར་ཕྱོགས་ན་ཡོད་ཀྱི་ནུབ་ཕྱོགས་ན་མེད། ནུབ་ཕྱོགས་ཀྱི་བུམ་པ་ནུབ་
ཕྱོགས་ ( ༨༤ན )ན་ཡོད་ཀྱི་ཤར་ཕྱོགས་ན་མེད་པ། ཤར་ཕྱོགས་ཀྱི་
བུམ་པ་དང་ནུབ་ཕྱོགས་ཀྱི་བུམ་པ་ཡུལ་མ་འདྲེས་པར་གནས་པའི་དོན་
དང༌། སྔ་དྲོའི་བུམ་པ་སྔ་དྲོའི་དུས་སུ་ཡོད་ཀྱི་ཕྱི་དྲོའི་དུས་སུ་མེད། ཕྱི་
དྲོའི་བུམ་པ་ཕྱི་དྲོའི་དུས་སུ་ཡོད་ཀྱི་སྔ་དྲོའི་དུས་སུ་མེད་པ། སྔ་དྲོའི་བུམ་
པ་དང་ཕྱི་དྲོའི་བུམ་པ་དུས་མ་འདྲེས་པར་གནས་པའི་དོན་དང་། གསེར་
བུམ་གྱི་རང་བཞིན་གསེར་བུམ་གྱི་རང་བཞིན་ཡིན་གྱི་ཟངས་བུམ་གྱི་
རང་བཞིན་མ་ཡིན། ཟངས་བུམ་ གྱི་ རང་བཞིན་ ཟངས་བུམ་ གྱི་ རང་
བཞིན་ཡིན་གྱི། གསེར་བུམ་གྱི་རང་བཞིན་མ་ཡིན་པ། དེ་གཉིས་རང་
བཞིན་མ་འདྲེས་པར་གནས་པའི་དོན་ཡིན་ནོ།།
དེ་ཕྱིར་དངོས་པོ་མཐོང་བ་ཡིས། །ཞེས་སོགས་ཀྱི་
དོན་བཤད་པ།
༈ དེ་ཕྱིར་དངོས་པོ་མཐོང་བ་ཡིས། །ཞེས་སོགས་ཀྱི་སྐབས་
སུ། དགག་བཞག་སྤང་གསུམ། དང་པོ་ལ་ཁ་གཅིག་ན་རེ། རང་ཡུལ་
ལ་ཆ་ཤས་དུ་མར་ཕྱེ་ནས་འཇུག་པ། སེལ་འཇུག་གི་མཚན་ཉིད། དེ་
ལྟར་མ་ཕྱེ་བར་འཇུག་པ། སྒྲུབ་འཇུག་གི་མཚན་ཉིད། ཟེར་བ་ལ་སྐྱོན་
འཕེན་པ་ཁ་ཅིག་ན་རེ། ཚད་མ་ཆོས་ཅན། མཚོན་བྱ་དང་པོ་དེར་ཐལ།
མཚན་ཉིད་དེའི་ཕྱིར་ཏེ། རང་ཡུལ་ལ་རྟག་མི་རྟག་ལ་སོགས་པའི་ཆ་
ཤས་དུ་མར་ཕྱེ་ནས་འཇུག་པའི་ཕྱིར། རྟགས་གྲུབ་ཏེ། ཚད་མའི་ཡུལ་
337 །



ལ་རྟག་མི་རྟག་ལ་སོགས་པའི་ཆ་ཤས་དུ་མར་འབྱེད་རིགས་པ་གང་ཞིག
གཞི་གྲུབ་ན་ཚད་མའི་ ཡུལ་ ཡིན་ དགོས་ པའི་ ཕྱིར། འདོད་ན། རྗེས་
དཔག་ཡིན་པར་ཐལ། འདོད་པ་གང་ཞིག །ཚད་མ་ཡིན་པའི་ཕྱིར།
གཞན་ཡང་། མངོན་སུམ་གྱི་ཡུལ་ཆ་བཅས་མ་ཡིན་པར་ཐལ། དེ་ལ་ཆ་
དང་ཆ་ཅན་གྱི་རྣམ་དབྱེ་མི་འཐད་པའི་ཕྱིར་ཏེ། དེ་ལ་ཆ་དང་ཆ་བཅས་
ཀྱི་རྣམ་དབྱེ་མི་འཐད་པའི་ཕྱིར་ཏེ། དེ་ལ་ཆ་ཤས་དུ་མར་འབྱེད་མི་
རིགས་པའི་ཕྱིར། མ་གྲུབ་ན། མངོན་སུམ་དེ་རང་ཡུལ་ལ་ཆ་ཤས་སུ་ཕྱེ་
ནས་འཇུག་པར་ཐལ མ་གྲུབ་པ་གང་ཞིག །གཞི་གྲུབ་ན་དེའི་ཡུལ་
ཡིན་དགོས་པའི་ཕྱིར། འདོད་ན། མངོན་སུམ་ཆོས་ཅན། མཚོན་བྱ་དང་
པོ་དེར་ ཐལ། མཚན་ ཉིད་ དེའི་ ཕྱིར། རྟགས་ཁས། འདོད་མི་ནུས་ཏེ།
སྒྲུབ་འཇུག་ཡིན་པའི་ཕྱིར་ཏེ། ཆོས་ཅན་དེའི་ཕྱིར་ཟེར་རོ། །ཁ་ཅིག་ན་
རེ། རྟོག་མེད་ཀྱི་ཤེས་པ་ཡིན་ན། སྒྲུབ་འཇུག་ཡིན་པས་ཁྱབ་ཟེར་ན།
ཟླ་ གཅིག་ ཟླ་ གཉིས་ སུ་སྣང་བའི་དབང་ཤེས་ཆོས་ཅན། དེར་ཐལ།།
དེའི་ ཕྱིར་ཏེ། དབང་ཤེས་ཡིན་པའི་ཕྱིར། འདོད་ན། དེ་ཟླ་གཅིག་ལ་
སྒྲུབ་འཇུག་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན།།
དེ་ལ་སྒྲུབ་འཇུག་། ༨༤བ ཏུ་གྱུར་པའི་ཤེས་པ་ཡིན་པར་ཐལ། འདོད་
པ་དེ་ གང་ཞིག ཤེས་པ་ཡིན་པའི་ ཕྱིར། འདོད་ན། དེ་ཆོས་ཅན།
ཁྱོད་ཟླ་གཅིག་ལ་དངོས་དབང་གིས་འཇུག་པའི་ཤེས་པ་ཡིན་པར་ཐལ།
འདོད་ པའི་ ཕྱིར། འདོད་ན། དེ་ཆོས་ཅན། ཟླ་གཅིག་ ལ་ དངོས་ པོའི་
338



གནས་ཚུལ་དང་མཐུན་པར་འཇུག་པའི་ཤེས་པ་ཡིན་པར་ཐལ། འདོད་
པའི་ཕྱིར། འདོད་ན། དེ་ཆོས་ཅན། ཟླ་གཅིག་ཟླ་གཉིས་ཡིན་པར་ཐལ།
ཁྱོད་ལ་ཟླ་གཅིག་ཟླ་གཉིས་སུ་སྣང་བ་གང་ཞིག འདོད་པའི་ཕྱིར།
ཁ་ཅིག་ན་རེ། ཆོས་དེ་ལ་སྒྲུབ་པས་འཇུག་པའི་མངོན་སུམ་ཡིན་ན།
ཆོས་དེ་དང་གྲུབ་བདེ་རྫས་གཅིག་པའི་དངོས་པོ་མཐའ་དག་ལ་སྒྲུབ་
པས་འཇུག་པའི་མངོན་སུམ་ཡིན་པས་ཁྱབ་ཟེར་ན། བུམ་པའི་གཟུགས་
འཛིན་པའི་མངོན་སུམ་ཆོས་ཅན། བུམ་པ་དང་སྦྱར་ནས་དེར་ཐལ་དེའི་
ཕྱིར། མ་གྲུབ་ན་སོང་། དེར་ཐལ། བུམ་པའི་གཟུགས་དང་གྲུབ་བདེ་
རྫས་གཅིག་པའི་དངོས་པོ་མཐའ་དག་ལ་སྒྲུབ་པས་འཇུག་པའི་མངོན་
སུམ་གང་ཞིག བུམ་པ་དེ་བུམ་པའི་གཟུགས་དང་གྲུབ་བདེ་རྫས་
གཅིག་ ཡིན་ པའི་ ཕྱིར། དང༌ པོ་ མ་གྲུབ་ན། དེ་ཆོས་ཅན། དེར་ཐལ།
བུམ་པའི་གཟུགས་ལ་སྒྲུབ་པས་འཇུག་པའི་མངོན་སུམ་ཡིན་པའི་ཕྱིར།
གཉིས་པ་དེར་ཐལ། བུམ་པ་དེ་བུམ་པའི་དྲི་རྡུལ་དང་གྲུབ་བདེ་རྫས་
གཅིག་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཁྱོད་ཀྱི་དྲི་
རྡུལ་དང་དེར་ཐལ། ཁྱོད་རྡུལ་རྫས་བརྒྱད་འདུས་ཀྱི་གོང་བུ་ཡིན་པའི་
ཕྱིར། རྩ་བར་འདོད་ན། དེ་ཆོས་ཅན། བུམ་པའི་ཚོགས་པ་ན་ཡོད་པའི་
དྲི་ རྡུལ་ དང༌ རོ་ རྡུལ་ སོགས་ ལ་ ཡང་ དེར་ ཐལ། འདོད་ པ་ གང་ ཞིག་
དེ་དག་བུམ་པ་དང་གྲུབ་བདེ་རྫས་གཅིག་ཡིན་པའི་ཕྱིར། གཉིས་པ་མ་
གྲུབ་ན། བུམ་པ་ཆོས་ཅན། ཁྱོད་ཀྱི་ཚོགས་པ་ན་ཡོད་པའི་དེ་དག་ཁྱོད་
339



དང་གྲུབ་བདེ་རྫས་གཅིག་ཡིན་པར་ཐལ། ཁྱོད་རྡུལ་རྫས་བརྒྱད་འདུས་
ཀྱི་གོང་བུ་ཡིན་པའི་ཕྱིར། འདོད་ན། བུམ་པའི་ཚོགས་པ་ན་ཡོད་པའི་
གཟུགས་རྡུལ་གསལ་བར་མཐོང་བའི་མངོན་གསུམ་ཡིན་ན། དེ་ན་ཡོད་
པའི་དྲི་རྡུལ་སོགས་གསལ་བར་མཐོང་བའི་མངོན་སུམ་ཡིན་དགོས་
པར་ ཐལ། འདོད་ པའི་ ཕྱིར། འདོད་ན། དེ་ན་ཡོད་ པའི་ རྡུལ་ གཅིག་
གསལ་བར་མཐོང་བའི་མངོན་སུམ་ཡིན་ན། དེ་ན་ཡོད་པའི་རྡུལ་མཐའ་
དག་གསལ་བར་མཐོང་བའི་མངོན་སུམ་ཡིན་དགོས་པར་ཐལ། འདོད་
པའི་ཕྱིར། འདོད་ན་ཧ་ཅང་ཐལ་ལོ།། །
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང༌།
མཐའ་དཔྱད་པ་གཉིས། དང་པོ་ནི། སྒྲ་འཛིན་དབང་པོའི་མངོན་སུམ་
ཆོས་ཅན། སྒྲའི་སྟེང་གི་མི་རྟག་པ་སྒྲུབ་པའི་སྒོ་ནས་མཐོང་བ་ཡིན་ཏེ།
སྒྲ( ༨༥ན )ལ་སྒྲུབ་པས་འཇུག་པའི་མངོན་སུམ་གང་ཞིག སྒྲ་དང་
སྒྲའི་སྟེང་གི་མི་རྟག་པ་གཉིས་ཡུལ་དུས་རང་བཞིན་གང་ལ་ལྟོས་ཀྱང་
གྲུབ་ བདེ་ རྫས་ གཅིག་ ཡིན་ པའི་ ཕྱིར། གཉིས་ པ་ ལ། སེལ་ འཇུག་
བཤད་པ་དང་། སྒྲུབ་འཇུག་བཤད་པ་གཉིས། དང་པོ་ནི། རང་ཡུལ་ལ་
མི་ གསལ་ བའི་ ཚུལ་ གྱིས་ འཇུག་ པས་ རབ་ཏུ་ཕྱེ་བའི་ ཡུལ་ཅན་དུ་
དམིགས་པ། རང་ཉིད་སེལ་འཇུག་ཡིན་པའི་མཚན་ཉིད། དེ་ལ་དབྱེ་ན་
རྗོད་ བྱེད་ ཀྱི་ སྒྲ། རྟོག་ པ། སེལ་ འཇུག་ ཏུ་ གྱུར་ པའི་ གང་ ཟག་ དང་
གསུམ་ཡོད། ཕྱི་མ་ནི་སོ་སོའི་སྐྱེ་བོ་ལྟ་བུའོ། །གཉིས་པ་ནི། རང་གི་
340



དངོས་ཡུལ་ལ་སྒྲུབ་པ་རང་དབང་བའི་ཚུལ་གྱིས་འཇུག་པས་རབ་ཏུ་ཕྱེ་
བའི་ཡུལ་ཅན་དུ་དམིགས་པ། རང་ཉིད་སྒྲུབ་འཇུག་ཡིན་པའི་མཚན་
ཉིད། དེ་ལ་དབྱེ་ན་མངོན་སུམ་དང༌། སྒྲུབ་འཇུག་དུ་གྱུར་པའི་གང་ཟག་
གཉིས་སུ་ཡོད། ཕྱི་མ་ནི་སངས་རྒྱས་འཕགས་པ་ལྟ་བུའོ།། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། གཟུགས་
འཛིན་དབང་མངོན་ཉམས་སུ་མྱོང་བའི་རང་རིག་ཆོས་ཅན། གཟུགས་
འཛིན་དབང་མངོན་གྱི་སྟེང་གི་མི་རྟག་པ་ལ་སྒྲུབ་པས་འཇུག་པའི་
མངོན་སུམ་ཡིན་པར་ཐལ། གཟུགས་འཛིན་དབང་མངོན་ལ་དེ་ཡིན་པ་
གང་ཞིག དེ་དང་དེའི་སྟེང་གི་མི་རྟག་པ་ཞེས་སོགས་དེའི་ཕྱིར།
འདོད་ན། དེ་ལ་རང་རིག་ཡིན་པར་ཐལ། འདོད་པའི་ ཕྱིར། འདོད་ན།
དེ་དེ་ ལ་ གཉིས་སྣང་ནུབ་པའི་རང་རིག་ཡིན་པར་ཐལ། འདོད་པའི་
ཕྱིར། འདོད་ ན། དེ་ ཉམས་ སུ་ མྱོང་ བའི་ རང་ རིག་ ཡིན་ པར་ ཐལ།
འདོད་ པའི་ ཕྱིར། འདོད་ན། དེ་དེ་ ཉམས་ སུ་ མྱོང་བའི་རང་རིག་ཡོད་
པར་ཐལ། འདོད་པའི་ཕྱིར། འདོད་ན། དེ་ཁོ་རང་ཉམས་སུ་མྱོང་བའི་
རང་ རིག་ གི་ མྱོང་ བྱ་ ཡིན་པར་ཐལ། འདོད་ པའི་ ཕྱིར། འདོད་ན། དེ་
ཆོས་ཅན། ཤེས་པ་ཡིན་པར་ཐལ། འདོད་པ་དེའི་ཕྱིར། ཁྱབ་སྟེ། མྱོང་
བྱ་ཉིད་ཕྱིར་སེམས་ཡིན་ནོ། །ཞེས་གསུངས་པའི་ཕྱིར་ཟེར་ན། ཁ་ཅིག་
ན་རེ། རྣམ་མཁྱེན་མི་རྟག་པར་མངོན་སུམ་གྱིས་རྟོགས་པའི་མཐོང་
ལམ་ཆོས་ཅན། རྣམ་མཁྱེན་ལ་སྒྲུབ་པས་འཇུག་པའི་མངོན་སུམ་དུ་
341



ཐལ། རྣམ་མཁྱེན་གྱི་སྟེང་གི་མི་རྟག་པ་ལ་དེ་གང་ཞིག ཅེས་སོགས་
དེའི་ཕྱིར། རྟགས་དང་པོ་གྲུབ་སྟེ། དེ་འདྲའི་མཐོང་ལམ་ཡོད་པའི་ཕྱིར།
ཁ་ཅིག་མ་ཁྱབ་ཟེར། རྟགས་དེར་ཐལ། རྣམ་མཁྱེན་རྟག་པས་སྟོང་པར་
མངོན་ སུམ་ གྱིས་རྟོགས་པའི་མཐོང་ལམ་ཡོད་པའི་ཕྱིར་ཏེ། དེ་རྟག་
གཅིག་རང་དབང་ཅན་གྱི་བདག་གིས་སྟོང་པར་མངོན་སུམ་གྱིས་རྟོགས་
པའི་དེ་ཡོད་པའི་ཕྱིར་ཏེ། ( ༨༥བ)དེ་གང་ཟག་གི་བདག་གིས་སྟོང་
པར་མངོན་སུམ་གྱིས་རྟོགས་པའི་དེ་ཡོད་པའི་ཕྱིར་ཏེ། དེ་གང་ཟག་གི་
བདག་མེད་དུ་མངོན་སུམ་གྱིས་རྟོགས་པའི་དེ་ཡོད་པའི་ཕྱིར་ཏེ། གང་
ཟག་གི་བདག་མེད་མངོན་སུམ་གྱིས་རྟོགས་པའི་ དེ་ཡོད་པའི་ཕྱིར།
འདོད་མི་ནུས་ཏེ། སློབ་ལམ་ ཡིན་ པའི་ ཕྱིར། ཟེར་ན་ ཁ་ཅིག་ན་རེ།
འདུས་བྱས་མི་རྟག་པར་དོན་སྤྱིའི་ཚུལ་གྱིས་རྟོགས་པའི་གང་ཟག་ཡིན་
ན། སེལ་འཇུག་ཡིན་པའི་ཁྱབ་པ་དང་། འདུས་བྱས་མི་རྟག་པར་མངོན་
སུམ་གྱིས་རྟོགས་པའི་གང་ཟག་ཡིན་ན། སྒྲུབ་འཇུག་ཡིན་པས་ཁྱབ་པ་
གཉིས་ཡོད་པར་ཐལ། མཚན་ཉིད་དེ་གཉིས་འཐད་པའི་ཕྱིར། འདོད་
ན་འཕགས་པ་ཆོས་ཅན། དང་པོ་ལ་དེར་ཐལ། དེའི་ཕྱིར་ཏེ། དེའི་རྒྱུད་
ལ་དེ་ལྟར་དོན་སྤྱིའི་ཚུལ་གྱིས་རྟོགས་པའི་བློ་ཡོད་པའི་ཕྱིར་ཏེ། དེའི་
རྒྱུད་ལ་དེ་ལྟར་རྟོགས་པའི་རྟོག་པ་ཡོད་པའི་ཕྱིར། འདོད་མི་ནུས་ཏེ།
སྒྲུབ་འཇུག་ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱབ་པ་གཉིས་པ་
ལ། དེར་ཐལ། དེའི་ཕྱིར་རོ།། །།
342



ཁྱད་པར་གཞན་ནི་སྤོང་བ་དང་། ཞེས་སོགས་ཀྱི་
དོན་བཤད་པ། །
༈ ཁྱད་པར་གཞན་ནི་སྤོང་བ་དང་། ཞེས་སོགས་ཀྱི་སྐབས་
སུ། དགག་བཞག་སྤངས་གསུམ། དང་པོ་ལ་ཁ་གཅིག་ན་རེ། རང་གི་
བརྗོད་བྱ་ཁྱད་གཞི་ལྟ་བུར་བློ་ཡུལ་དུ་འཆར་བ་སྤངས་ནས་ཁྱད་ཆོས་ལྟ་
བུར་གོ་བར་བྱེད་པའི་གཉན་བྱ། ཆོས་བརྗོད་ཀྱི་སྒྲའི་མཚན་ཉིད། རང་
གི་བརྗོད་བྱ་ཁྱད་གཞི་ལྟར་བུར་བློ་ཡུལ་དུ་འཆར་བ་མི་སྤོང་བར་ཁྱད་
གཞི་ལྟ་བུར་གོ་བར་བྱེད་པའི་གཉན་བྱ། ཆོས་ཅན་བརྗོད་པའི་སྒྲའི་
མཚན་ཉིད་ཟེར་ན། བ་གླང་གི་དཀར་པོ་ཞེས་པའི་སྒྲ་ཆོས་ཅན། རང་
གི་བརྗོད་བྱ་ཁྱད་གཞི་ལྟ་བུར་ བློ་ཡུལ་དུ་འཆར་བ་སྤོང་བར་ཐལ།
མཚན་ཉིད་དང་པོ་དེའི་ཕྱིར་ཏེ། མཚོན་བྱ་དེའི་ཕྱིར་ཏེ། བ་གླང་ལ་ལྟོས་
ཏེ་དེ་ཡིན་པའི་ཕྱིར་ཏེ། བ་གླང་ཁྱད་པར་གཞན་སྤོང་གི་ཚུལ་གྱིས་གོ་
བར་བྱེད་པའི་མཉན་བྱ་ཡིན་པའི་ ཕྱིར། འདོད་མི་ནུས་སྟེ། མཚོན་བྱ་
གཉིས་པ་དེའི་ཕྱིར། ཁྱབ་པ་ཁས། དེར་ཐལ། དཀར་པོ་ལ་ལྟོས་ཏེ་དེ་
ཡིན་པའི་ཕྱིར་ཏེ། དཀར་པོ་ཁྱད་པར་གཞན་མི་སྤོང་བའི་ཚུལ་གྱིས་གོ་
བར་བྱེད་པའི་མཉན་བྱ་ཡིན་པའི་ཕྱིར། ཁ་ཅིག་ན་རེ། བ་གླང་ཁྱད་
གཞི་ལྟ་བུར་བློ་ཡུལ་དུ་འཆར་བ་སྤངས་ནས་ཞེས་སོགས་དེ། བ་གླང་
ལ་ལྟོས་ཏེ། ཆོས་བརྗོད་གྱི་སྒྲའི་མཚན་ཉིད། བ་གླང་ཁྱད་གཞི་ལྟ་བུར་
བློ་ཡུལ་དུ་འཆར་བ་མི་སྤོང་བ་ཞེས་སོགས་དེ། བ་གླང་ལ་ལྟོས་ཏེ་ཆོས་
343



ཅན་བརྗོད་པའི་སྒྲའི་མཚན་ཉིད། ཟེར་ན། བ་གླང་ནོག་སོགས་བསྡུས་
པའི་གོང་བུའི་ཁྱད་གཞི་དང་ཁྱད་ཆོས་གཉིས་ཀར་དུ་སྟོན་པའི་སྒྲ་ཆོས་
ཅན། བ་གླང་ཁྱད་གཞི་ལྟ་བུར་བློ་ཡུལ་དུ་འཆར་བ་སྤོང་བར་ཐལ།
མཚན་ཉིད་དང་པོ་དེའི་ཕྱིར་ཏེ། མཚོན་བྱ་དེའི་ཕྱིར་ཏེ། བ་གླང་ཁྱད་
ཆོས་ལྟ་བུར་གོ་བར་བྱེད་པའི་མཉན་བྱ་ཡིན་པའི་ཕྱིར་ཏེ། དེ་ནོག་
སོགས་འདུས་པའི་གོང་བུའི་ཁྱད་ཆོས་ལྟ་བུར་གོ་བར་བྱེད་པའི་གཉན་
བྱ་ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་མི་ནུས་ཏེ། མཚོན་བྱ་
གཉིས་ པ་ དེའི་ ཕྱིར། ཁྱབ་ པ་ ཁས། རྟགས་ དེར་ ཐལ། བ་གླང་ ཁྱད་
( ༨༦ན)གཞི་ལྟ་བུར་གོ་བར་བྱེད་པའི་མཉན་བྱ་ཡིན་པའི་ཕྱིར་ཏེ།
དེ་ནོག་སོགས་བསྡུས་པའི་གོང་བུའི་ཁྱད་གཞི་ལྟ་བུར་གོ་བར་བྱེད་པའི་
མཉན་བྱ་ཡིན་པའི་ཕྱིར་ཏེ། ཆོས་ཅན་དེའི་ཕྱིར། ཁ་ཅིག་ན་རེ། ཆོས་
བརྗོད་ཀྱི་སྒྲ་དང་ཆོས་ཅན་བརྗོད་པའི་སྒྲ་གཉིས་འགལ་ལོ་ཟེར་ན། དེ་
མི་འཐད་དེ། བ་གླང་གི་དཀར་པོ་ཞེས་པའི་སྒྲ་དེ་དང་པོ་དེ་གང་ཞིག
དེ་ ཕྱི་མ་ཡིན་པའི་ཕྱིར། ཁ་ཅིག་ན་རེ། གཞི་གཅིག་ལ་ལྟོས་པའི་དེ་
གཉིས་འགལ་ཟེར་ན། དེ་ལ་ཁ་ཅིག་ན་རེ། དངོས་པོའི་དངོས་པོ་ཞེས་
པའི་སྒྲ་དེ་དངོས་པོ་ལ་ལྟོས་ཏེ་ཁྱད་པར་གཞན་སློང་གི་སྒྲ་ཡིན་པར་
ཐལ། དེ་དངོས་པོ་ཁྱད་པར་གཞན་སྤོང་གི་ཚུལ་གྱིས་གོ་བར་བྱེད་པའི་
སྒྲ་ཡིན་པའི་ཕྱིར་ཏེ། དངོས་པོའི་མི་རྟག་པ་ཞེས་པའི་སྒྲ་དེ་དེ་ཡིན་པའི་
ཕྱིར། འདོད་ན། དེ་དེ་ལ་ལྟོས་ཏེ་ཁྱད་པར་གཞན་མི་སྤོང་བའི་སྒྲ་ཡིན་
344



པར་ཐལ། དེ་ཁྱད་པར་གཞན་མི་སྤོང་བའི་ཚུལ་གྱིས་གོ་བར་བྱེད་པའི་
མཉན་བྱ་ཡིན་པའི་ཕྱིར་ཏེ། དངོས་པོའི་མི་རྟག་པ་ཞེས་པའི་སྒྲ་དེ་མི་
རྟག་པ་ཁྱད་པར་གཞན་མི་སྤོང་བའི་ཚུལ་གྱིས་ཞེས་སོགས་དེའི་ཕྱིར།
འདོད་ན། དེ་ཆོས་ཅན། དངོས་པོ་ལ་ལྟོས་ཏེ་ཆོས་བརྗོད་ཀྱི་སྒྲ་ཡིན་
པར་ཐལ། རྩ་བར་འདོད་པའི་ཕྱིར། ཁྱབ་སྟེ། ཁྱད་པར་གཞན་ནི་སྤོང་
བ་དང་། ཞེས་སོགས་གསུངས་པའི་ཕྱིར། འདོད་མི་ནུས་ཏེ། དེ་ལ་ལྟོས་
ཏེ་ཆོས་ཅན་བརྗོད་པའི་སྒྲ་ཡིན་པའི་ཕྱིར། ཁྱབ་པ་ཁས། རྟགས་དེར་
ཐལ། འདོད་པ་ ཕྱི་མ་དེའི་ ཕྱིར། རྟག་གསལ་དངོས། ཁྱབ་སྒྲུབ་གོང་
བཞིན་ཟེར་རོ།།
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང༌། །
མཐའ་དཔྱད་པ་གཉིས། དང་པོ་ནི། བ་གླང་ཉིད་ཅེས་པའི་ཆོས་བརྗོད་
ཀྱི་སྒྲ་དང། བ་གླང་ཞེས་པའི་ཆོས་ཅན་བརྗོད་པའི་སྒྲ་གཉིས་ཀྱི་བརྗོད་
བྱ་ལ་རྫས་ཐ་དད་པའི་ཁྱད་པར་མེད་ཀྱང་། སྒྲ་དེ་གཉིས་བརྡ་སོ་སོར་
སྦྱར་བ་ལ་དགོས་པ་ཡོད་དེ། དང་པོ་དེས་རང་གི་བརྗོད་བྱ་ཁྱད་པར་
གཞན་སྤོང་གི་ཚུལ་གྱིས་གོ་བར་བྱེད་ཅིང། ཕྱི་མ་དེས་དེ་ཁྱད་པར་
གཞན་མི་སྤོང་བའི་ཚུལ་གྱིས་གོ་བར་ བྱེད་ པའི་གོ་ཚུལ་མི་འདྲ་བ་
གཉིས་ཡོད་པ་དེ་སོ་སོར་རྟོགས་པར་བྱ་བའི་ཆེད་ཡིན་པའི་ཕྱིར།
༈ གཉིས་ པ་ མཐའ་དཔྱད་པ་ནི། རང་གི་བརྗོད་ བྱ་ ཁྱད་
པར་ གཞན་སྤོང་གི་ཚུལ་གྱིས་གོ་བར་བྱེད་པའི་མཉན་བྱ། རང་ཉིད་
345་



ཆོས་བརྗོད་ཀྱི་སྒྲ་ཡིན་པའི་མཚན་ཉིད། བ་གླང་ཁྱད་པར་གཞན་སྤྱོང་
གི་ཚུལ་གྱིས་གོ་བར་བྱེད་པའི་མཉན་བྱ། བ་གླང་ལ་ལྟོས་ཏེ་དེའི་མཚན་
ཉིད། མཚན་གཞི་ནི། བ་གླང་ཉིད་ཅེས་ ( ༨༦བ )པ་དང་། བ་གླང་
གི་དཀར་པོ་ཞེས་ པ་དང་། མཆི་ གུའི་ལུས་ཞེས་པ་དང་། སྒྲ་ཅན་གྱི་
མགོ་ཞེས་པའི་སྒྲ་ལྟ་བུ། རང་གི་བརྗོད་བྱ་ཁྱད་པར་གཞན་མི་སྤོང་བའི་
ཚུལ་གྱིས་གོ་བར་བྱེད་པའི་མཉན་བྱ། རང་ཉིད་ཆོས་ཅན་བརྗོད་པའི་
སྒྲ་ཡིན་པའི་མཚན་ཉིད་དུ་འཇོག་པ་སོགས་རིགས་འགྲེ །་མཚན་གཞི་
ནི། བ་གླང་ཞེས་པའི་སྒྲ་དང་། བ་གླང་དཀར་པོ་ཞེས་པའི་སྒྲ་ལྟ་བུ། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། བ་གླང་གི་
དཀར་པོ་ཞེས་པའི་སྒྲ་ཆོས་ཅན། དང་པོའི་མཚན་ཉིད་དང་པོ་དེར་ཐལ།
མཚོན་བྱ་དང་པོ་དེའི་ཕྱིར། འདོད་མི་ནུས་སྟེ། གཉིས་པའི་མཚན་ཉིད་
དང་པོ་དེའི་ཕྱིར་ཟེར་ན་མ་ཁྱབ། རྟགས་དེར་ཐལ། མཚོན་བྱ་དེའི་ཕྱིར།
ཟེར་ན། དེ་ཆོས་ཅན། ཁྱད་པར་གཞན་སློང་གི་སྒྲ་མ་ཡིན་པར་ཐལ།
དེ་མི་སྤོང་བའི་སྒྲ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། ཆོས་
ཅན་བརྗོད་པའི་སྒྲ་ཡིན་པའི་ཕྱིར། འདོད་མི་ནུས་ཏེ། ཆོས་བརྗོད་ཀྱི་སྒྲ་
ཡིན་པའི་ཕྱིར། གཉིས་པ་འཇུག་ཚུལ་དེ་ལ་རྩོད་པ་སྤོང་བ་ལ། ཤིང་མ་
ཡིན་ལས་ལྡོག་པ་ཡིས། ཞེས་པ་ནས། དེ་མེད་ཕྱིར་ན་མི་སྲིད་འགྱུར་
ཞེས་པའི་བར་གསུངས། དེ་རྣམས་ཀྱི་ནང་ནས། ལྡོག་པ་ངོ་བོ་ཉིད་མེད་
ཕྱིར། ཞེས་སོགས་ གང་ལས་འཕྲོས་ན། རང་རེས་ གོང་དུ་སྤྱི་ཆ་མེད་
346



བཀག་པ་ལ། གྲངས་ཅན་པ་ན་རེ། ནས་གྱི་ས་བོན་དང་ཆུ་ལུད་དྲོད་
གཤེར་ལ་སོགས་པ་རྒྱུ་དུ་མས་འབྲས་བུ་གཅིག་ཐུན་མོང་དུ་བསྐྱེད་པ་
མི་འཐད་པར་ཐལ། སྤྱི་ཆ་མེད་མེད་པའི་ཕྱིར་ཞེས་པའི་གནོད་བྱེད་
བརྗོད་ནས། ཁོ་རང་གི་ལུགས་ལ་དངོས་པོ་ཐམས་ཅད་སྤྱི་གཙོའི་ངང་
དུ་ཆ་མེད་གཅིག་ཡིན་པའི་རྒྱུ་མཚན་གྱིས་རྒྱུ་དུ་མས་འབྲས་བུ་གཅིག་
བསྐྱེད་པར་བྱེད་པ་ཡིན་ནོ། །ཞེས་ཟེར་བའི་ཕྱོགས་སྔ་དེ་སྟོན་པ་ལ།
གལ་ཏེ་ལྡོག་པ་སྤངས་པ་ཡིས། ཞེས་སོགས་གསུངས། དེ་འགོག་པ་ནི།
ནས་སྨྱུག་བསྐྱེད་པ་ལ་ཆུ་ལུད་དྲོད་གཤེར་སོགས་དོན་མེད་པར་ཐལ།
ནས་ཀྱི་ས་བོན་གཅིག་པུས་ནས་སྨྱུག་བསྐྱེད་ནུས་པའི་ཕྱིར། རྟགས་
ཁས། ཞེས་ སྟོན་ པ་ ལ་ བདག་ ཉིད་ གཅིག་ ལའང་ དེ་ཡོད་ཕྱིར་ཞེས་
སོགས་ གསུངས། གཞན་ཡང་། དངོས་པོ་ཐམས་ཅད་སྐྱེ་འཇིག་ཅིག་
ཅར་དུ་བྱེད་པར་ཐལ། དངོས་པོ་ཐམས་ཅད་སྤྱི་གཙོའི་ངང་དུ་ཆ་མེད་
གཅིག་ཡིན་པའི་ཕྱིར། ཞེས་སྟོན་པ་ལ། ཐ་དད་པར། མེད་ན་ཅིག་ཅར་
སྐྱེ་འཇིག་འགྱུར། ཞེས་གསུངས་པའི་ཕྱིར། ཁོ་ན་རེ། དངོས་པོ་ཐམས་
ཅད་སྐྱེ་འཇིག་ཅིག་ཅར་དུ་བྱེད་པའི་སྐྱོན་མེད་དེ། དངོས་པོ་ཐམས་ཅད་
( ༨༧ན ) སྤྱི་གཙོའི་ངང་དུ་ཆ་མེད་གཅིག་ཡིན་ཡང་། གནས་སྐབས་
རྫས་ཐ་དད་ཡིན་པའི་ཕྱིར་ཟེར་བའི་ཕྱོགས་སྔ་དེ་སྟོན་པ་ལ། དེ་ལས་
ཐ་དད་པས་དེ་ལྟར། མི་འགྱུར་ཅེ་ན་ཞེས་སོགས་གསུངས། དེ་འགོག་
པ་ནི། བུམ་པ་འཇིག་པའི་ཚེ་སྤྱི་གཙོ་བོ་འཇིག་གམ་མི་འཇིག དང་
347



པོ་ལྟར་ན། དངོས་པོ་ཐམས་ཅད་སྐྱེ་འཇིག་ཅིག་ཅར་དུ་བྱེད་པར་འགྱུར་
བའི་ཉེས་པ་སོ་ན་གནས། གཉིས་པ་ལྟར་ན་སྤྱི་གཙོ་བོ་དེ་བུམ་གསལ་
ཀུན་ལ་མཚུངས་པར་རྗེས་སུ་འགྲོ་བའི་སྤྱི་དངོས་པོ་མ་ཡིན་པར་འགྱུར་
རོ། །ཞེས་སྟོན་པ་ལ། གཅིག་འཇིག་ཚེ། བདག་གནས་ན་ནི་དེ་ཡི་མིན་
ཞེས་སོགས་གསུངས། ཁོ་ན་རེ། ཁྱོད་རང་གིས་ཀྱང་གཞན་སེལ་ཁས་
བླངས་པས་བུམ་པ་འཇིག་པའི་ཚེ་བུམ་པའི་གཞན་སེལ་འཇིག་གམ་མི་
འཇིག་བརྟགས་པའི་སྒོ་ནས་ཉེས་པ་དེ་ཁྱོད་རང་ལ་ཡང་མཚུངས་སོ་ཞེ་
ན། དེ་མི་མཚུངས་ཞེས་སྟོན་པ་ལ། ལྡོག་པ་ངོ་བོ་ཞེས་སོགས་གསུངས་
པ་ཡིན་ཏེ། རང་འགྲེལ་ལས། གལ་ཏེ་གཞན་སེལ་ཁས་ལེན་པ་ལ་ཡང་
ཉེས་པ་འདི་མཚུངས་པར་ཐལ་བར་འགྱུར་རོ། །ཞེ་ན་མཚུངས་པ་མ་
ཡིན་ཏེ། འདི་ལྟར་ལྡོག་པ་ངོ་བོ་ཉིད་མེད་ཕྱིར་ཞེས་སོགས་གསུངས་
པའི་ཕྱིར། །
ལྡོག་པ་ངོ་བོ་ཉིད་མེད་ཕྱིར། ཞེས་སོགས་ཀྱི་དོན་
བཤད་པ།
༈ ལྡོག་པ་ངོ་བོ་ཉིད་མེད་ཕྱིར། ཞེས་སོགས་ཀྱི་སྐབས་སུ།
དགག་བཞག་སྤངས་གསུམ། དང་པོ་ལ་ཁ་ཅིག་ན་རེ། ཡོད་ན་དངོས་
པོ་ཡིན་པའི་ཁྱབ་ཟེར་ན། གང་ཕྱིར་དངོས་ཀུན་རང་བཞིན་ཞེས་སོགས་
ཀྱི་སྐབས་ནས་དངོས་སུ་བསྟན་པའི་དངོས་པོ་ལས་ལྡོག་པ་ཡོད་པར་
ཐལ། ལྡོག་པ་ལ་ནི་རྟེན་པ་ཅན། ཞེས་གསུངས་པའི་ཕྱིར། འདོད་ན་
348



སོང་། དངོས་པོ་ལས་ལྡོག་པ་ཡོད་པར་ཐལ། འདོད་པའི་ཕྱིར། འདོད་
ན་སོང་། དེ་ཆོས་ཅན། ཆོས་ཅན་དེ་མ་ཡིན་པར་ཐལ། དངོས་པོ་ཡིན་
པའི་ཕྱིར་ཏེ། ཡོད་པའི་ཕྱིར། འཁོར་གསུམ་ཁ་ཅིག་ན་རེ། གཞན་སེལ་
ཡིན་ན། མེད་དགག་གི་གཞན་སེལ་ཡིན་པས་ཁྱབ་ཟེར་ན། འདིར་ནི་
སེལ་བ་རྣམ་གཉིས་ཏེ། མ་ཡིན་པ་དང་མེད་པའོ། །ཞེས་གསུངས་པ་མི་
འཐད་པར་ཐལ། མ་ཡིན་དགག་གི་གཞན་སེལ་མེད་པའི་ཕྱིར་ཏེ། དམ་
བཅའ་དེའི་ཕྱིར། ཁ་ཅིག་ན་རེ། གཞན་སེལ་ཡིན་ན། བློའི་གཞན་སེལ་
ཡིན་ པས་ ཁྱབ་ སྟེ། རིག་ གཏེར་ ལས། གཞན་སེལ་ བློའི་འཇུག་ཚུལ་
ཕྱིར། ཞེས་གསུངས་པའི་ཕྱིར་ཟེར་ན། འདིར་ནི་སེལ་བ་རྣམ་གཉིས་ཏེ།
ཞེས་ སོགས་ གསུངས་པ་མི་འཐད་པར་ཐལ། མེད་དགག་གི་གཞན་
སེལ་དང་དོན་རང་མཚན་གྱི་གཞན་སེལ་མེད་པའི་ཕྱིར་ཏེ། དམ་བཅའ་
དེའི་ཕྱིར། ཁ་ཅིག་ན་རེ། བུམ་པའི་གཞན་སེལ་ཡིན་ན། ( ༨༧བ )
བུམ་པའི་དོན་རང་མཚན་གྱི་གཞན་སེལ་ཡིན་པས་ཁྱབ་ཟེར་ན། བུམ་
པའི་གཞན་སེལ་གསུམ་པོ་གང་རུང་ཡིན་ན། བུམ་པའི་དོན་རང་མཚན་
གྱི་གཞན་སེལ་ཡིན་དགོས་པར་ཐལ། དམ་བཅའ་དེའི་ཕྱིར། འདོད་ན།
བུམ་ པའི་ བློའི་ གཞན་ སེལ་ཆོས་ཅན། དེར་ཐལ། དེའི་ཕྱིར་ཏེ། ཆོས་
ཅན་དེའི་ཕྱིར། འདོད་ན། དངོས་པོ་ཡིན་པར་ཐལ་ལོ། །འདོད་མི་ནུས་
ཏེ། རྟོག་པས་སྒྲོ་བཏགས་ཡིན་པའི་ཕྱིར། གཞན་ཡང་། བུམ་པའི་མེད་
དགག་གི་གཞན་སེལ་ཆོས་ཅན། དེར་ཐལ། དེའི་ཕྱིར་ཏེ། ཆོས་ཅན་
349



དེའི་ཕྱིར། འདོད་ན་དངོས་པོ་ཡིན་པར་ཐལ་ལོ། །ཁ་ཅིག་ན་རེ། མ་
ཡིན་དགག་གི་གཞན་སེལ་ཡིན་ན། དངོས་པོའི་གཞན་སེལ་ཡིན་པས་
ཁྱབ། མེད་དགག་གི་གཞན་སེལ་ཡིན་ན། མེད་པའི་གཞན་སེལ་ཡིན་
པས་ཁྱབ་ཟེར་ན། དངོས་མེད་ཀྱི་བློའི་གཞན་སེལ་དེ་དངོས་མེད་ཀྱི་
གཞན་སེལ་དུ་ཐལ། དེའི་མེད་དགག་གི་གཞན་སེལ་དེ་དེའི་གཞན་
སེལ་ཡིན་པའི་ཕྱིར། འདོད་ན་སོང་། དངོས་མེད་ཀྱི་ གཞན་ སེལ་མ་
ཡིན་ པར་ ཐལ། དངོས་པོའི་ གཞན་ སེལ་ ཡིན་ པའི་ ཕྱིར་ཏེ། མ་ ཡིན་
དགག་ གི་ དེ་ ཡིན་ པའི་ ཕྱིར། འཁོར་གསུམ། གཞན་ཡང་། ཡོད་པའི་
མེད་དགག་གི་གཞན་སེལ་དེ་ཡོད་པའི་གཞན་སེལ་དུ་ཐལ། དེའི་བློའི་
གཞན་སེལ་དེ། དེའི་གཞན་སེལ་ཡིན་པའི་ཕྱིར། འདོད་ན་སོང་། དེ་
ཆོས་ཅན། ཡོད་པའི་གཞན་སེལ་མ་ཡིན་པར་ཐལ། མེད་པའི་དེ་ཡིན་
པའི་ཕྱིར་ཏེ། མེད་དགག་གི་དེ་ཡིན་པའི་ཕྱིར། འཁོར་གསུམ། ཁ་ཅིག་
ན་རེ། རྟ་མིན་པ་དེ། བ་གླང་གི་མེད་དགག་གི་གཞན་སེལ་ཡིན་ཟེར་ན།
རྟ་མིན་པ་ཆོས་ཅན། བ་གླང་ཞེས་པའི་ངག་གི་བརྗོད་བྱ་ཡིན་པར་ཐལ།
དེའི་ ཕྱིར། ཁྱབ་སྟེ། སྒྲ་དོན་ཆ་ནི་ཅི་བརྗོད་ཅེས། དེ་ལ་གཞན་སེལ་
བརྗོད་པར་བྱ། ཞེས་གསུངས་པའི་ཕྱིར། འདོད་མི་ནུས་ཏེ། དེ་འདྲའི་
ངག་དེ་སེལ་འཇུག་ཡིན་པའི་ཕྱིར། ཁ་ཅིག་ན་རེ། བློས་རང་གི་དགག་
བྱ་དངོས་སུ་བཅད་པའི་ཚུལ་གྱིས་རྟོགས་པར་བྱ་བ་གཞན་སེལ་གྱི་
མཚན་ ཉིད་ ཟེར་ན། སྒྲ་མི་རྟག་ པ་ ཆོས་ཅན། མཚོན་ བྱ་ དེར་ ཐལ།
350



མཚན་ཉིད་དེའི་ཕྱིར། བློས་རང་གི་དགག་བྱ་སྒྲ་རྟག་པ་དངོས་སུ་བཅད་
པའི་ཚུལ་གྱིས་རྟོགས་པར་བྱ་བ་ཡིན་པའི་ཕྱིར། རྟགས་གྲུབ་སྟེ། བློས་
སྒྲ་རྟག་པ་ དངོས་ སུ་བཅད་པ་གང་ཞིག །བློས་ སྒྲ་མི་རྟག་པར་
རྟོགས་པའི་ཕྱིར། རྩ་བར་འདོད་མི་ནུས་ཏེ། སྒྲུབ་པ་ཡིན་པའི་ཕྱིར། ཁ་
ཅིག་ན་རེ། བློས་དགག་པའི་རྣམ་པ་ཅན་དུ་རྟོགས་པར་བྱ་བ། དེའི་
མཚན་ ཉིད་ ཟེར་ན། ཚད་མ་ཆོས་ཅན། མཚོན་ བྱ་ དེར་ ཐལ། མཚན་
ཉིད་དེའི་ཕྱིར་ཏེ། བློས་དགག་པའི་རྣམ་པ་ཅན་གྱི་ཚད་མར་རྟོགས་པར་
བྱ་བ་ཡིན་པའི་ཕྱིར་ཏེ། ཁྱོད་དེའི་རྣམ་པ་ཅན་གྱི་ཚད་མར་རྟོགས་བྱེད་
ཀྱི་བློ་ཡོད་པའི་ཕྱིར་ཏེ། ཁྱོད་དེའི་རྣམ་པ་ཅན་གྱི་ཚད་མ་ཡིན་པའི་ཕྱིར་
ཏེ། ཁྱོད་དེ་དངོས་ཡུལ་དུ་བྱེད་པའི་ཚད་མ་ཡིན་པའི་ཕྱིར། ཁ་ཅིག་ན་
རེ། རང་འཛིན་རྟོག་པས་རང་གི་དགག་བྱ་དངོས་སུ་བཅད་པའི་ཚུལ་
གྱིས་རྟོགས་པར་བྱ་བ། དེའི་མཚན་ཉིད། ( ༨༨ན ) ཟེར་ན། སྒྲ་རྟག་
པ་མ་ཡིན་པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
རྟགས་སླ། འདོད་ན། དེ་འཛིན་པའི་རྟོག་པས་དེའི་དགག་བྱ་དངོས་སུ་
བཅད་པར་ཐལ། འདོད་པ་དེའི་ཕྱིར། འདོད་ན། དེས་སྒྲ་རྟག་པ་དངོས་
སུ་བཅད་པར་ཐལ། འདོད་པའི་ཕྱིར། འདོད་ན། དེས་ སྒྲ་རྟག་པ་ལ་
དངོས་སུ་གནོད་པར་ཐལ། འདོད་པའི་ཕྱིར། འདོད་ན་དེ་དེ་ལ་དངོས་
སུ་གནོད་བྱེད་མཚན་ཉིད་དུ་ཐལ། འདོད་པའི་ཕྱིར། འདོད་མི་ནུས་ཏེ།
དེ་དེ་ལ་དངོས་སུ་གནོད་བྱེད་བཏགས་པ་བ་ཡིན་པའི་ཕྱིར། ཁ་ཅིག་ན་
351



རེ། རང་ཞེས་བརྗོད་པའི་སྒྲས་རང་འཛིན་རྟོག་པའི་ངོར་རང་གི་དགག་
བྱ་དངོས་སུ་བཅད་པའི་ཚུལ་གྱིས་རྟོགས་པར་བྱ་བ་དེའི་མཚན་ཉིད་
ཟེར་ན། དེ་ལ་ཁ་ཅིག་ན་རེ། སྒྲ་རྟག་པ་མ་ཡིན་པ་ཆོས་ཅན། རང་ཞེས་
བརྗོད་པའི་སྒྲས་རྟོགས་པར་བྱ་བ་ཡིན་པར་ཐལ། དེས་རང་གི་དགག་
བྱ་དངོས་སུ་བཅད་པའི་ཚུལ་གྱིས་རྟོགས་པར་བྱ་བ་ཡིན་པའི་ཕྱིར་ཏེ།
མཚན་ ཉིད་ དེའི་ ཕྱིར་ ཏེ། མཚོན་ བྱ་ དེའི་ ཕྱིར། འདོད་ན། རང་ཞེས་
བརྗོད་པའི་སྒྲའི་གཞལ་བྱ་ཡིན་པར་ཐལ་ལོ། འདོད་མི་ནུས་ཏེ། གང་
ཟག་གི་བདག་མེད་ ཡིན་ པའི་ ཕྱིར། ཟེར་ རོ། །ཁ་ཅིག་ན་རེ། གཞན་
སེལ་གང་ཞིག །རང་བརྗོད་པའི་སྒྲས་རང་གི་དགག་བྱ་བཀག་ཤུལ་
དུ་ཆོས་གཞན་སྒྲུབ་པ་འཕེན་པ་མ་ཡིན་དགག་གི་གཞན་སེལ་གྱི་མཚན་
ཉིད་ཟེར་ན། བུམ་པ་མ་ཡིན་པ་ལས་ལོག་པ་ཆོས་ཅན། མཚན་ཉིད་ཀྱི་
ཟུར་ཕྱི་མ་དེར་ཐལ། མཚོན་བྱ་དེའི་ཕྱིར་འདོད་ན། དེ་ཆོས་ཅན། རང་
བརྗོད་པའི་སྒྲས་ཆོས་གཞན་སྒྲུབ་པ་འཕེན་པར་ཐལ། འདོད་པའི་ཕྱིར།
འདོད་ན། རང་བརྗོད་པའི་སྒྲས་ཆོས་གཞན་སྒྲུབ་པ་བརྗོད་པར་ཐལ།
འདོད་པའི་ཕྱིར། འདོད་ན། བུམ་པ་མ་ཡིན་པ་ལས་ལོག་པ་ཞེས་པའི་
སྒྲས་སྒྲུབ་པ་བརྗོད་པར་ཐལ། འདོད་པའི་ཕྱིར། འདོད་མི་ནུས་སྟེ། དེ་
འདྲའི་སྒྲ་དེ་སེལ་འཇུག་ཡིན་པའི་ ཕྱིར། ཁ་ཅིག་ན་རེ། དེ་གང་ཞིག
རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་རང་གི་འཕང་
བྱར་གྱུར་པའི་ཆོས་གཞན་འཕེན་པ། མ་ཡིན་དགག་གི་གཞན་སེལ་གྱི་
352



མཚན་ཉིད། དེ་མི་འཕེན་པ་མེད་དགག་གི་གཞན་སེལ་གྱི་མཚན་ཉིད་
ཟེར་ན། རྟག་དངོས་ཀྱིས་སྟོང་པའི་དངོས་པོ་མིན་པ་ཞེས་པའི་སྒྲས་
དགག་བྱ་རྟག་དངོས་བཀག་ཤུལ་དུ་ཆོས་ གཞན་དངོས་ པོ་ མིན་ པ་
འཕེན་ པར་ ཐལ། རྟག་དངོས་ ཀྱི་སྟོང་པའི་དངོས་པོ་ཞེས་པའི་སྒྲས་
དགག་བྱ་རྟག་དངོས་བཀག་ཤུལ་དུ་ཆོས་གཞན་དངོས་པོ་འཕེན་པའི་
ཕྱིར་ཏེ། རྟག་དངོས་ཀྱིས་སྟོང་པའི་དངོས་པོ་དེ། མཚན་ཉིད་དང་པོའི་
ཟུར་ ཕྱི་མ་ དེ་ ཡིན་ པའི་ ཕྱིར། མ་གྲུབ་ན། དེ་ཆོས་ཅན། དེར་ཐལ།
མཚོན་བྱ་དེའི་ཕྱིར།( ༨༨བ ) རྩ་བར་འདོད་ན། རྟག་དངོས་ཀྱིས་སྟོང་
པའི་དངོས་པོ་མིན་པ་དེ་རང་བརྗོད་པའི་སྒྲས་རང་གི་དགག་བྱ་བཀག་
ཤུལ་དུ་རང་གི་འཕང་བྱར་གྱུར་པའི་ཆོས་གཞན་འཕེན་པ་ཡིན་པར་
ཐལ། འདོད་པའི་ཕྱིར། འདོད་ན། དེ་ཆོས་ཅན། དེ་མ་ཡིན་པར་ཐལ།
མཚོན་བྱ་ གཉིས་ པ་ དེའི་ ཕྱིར། ཁྱབ་པ་ ཁས། རྟགས་ དེར་ཐལ། མེད་
དགག་ཡིན་པའི་ཕྱིར། ཁ་ཅིག་ན་རེ། གཞན་སེལ་གང་ཞིག་རང་བརྗོད་
པའི་སྒྲས་རང་གི་དགག་བྱ་བཀག་ཤུལ་དུ་རང་གི་འཕང་བྱར་གྱུར་པའི་
ཆོས་གཞན་སྒྲུབ་པ་མི་འཕེན་པ། གཉིས་པའི་མཚན་ཉིད་ཟེར་ན། རི་
བོང་རྭ་ཆོས་ཅན། མཚན་ཉིད་དེར་ཐལ། མཚན་ཉིད་ཀྱི་ཟུར་ཕྱི་མ་དེའི་
ཕྱིར། འདོད་མི་ནུས་ཏེ། ཆོས་ཅན་དེ་མ་ཡིན་པའི་ཕྱིར། འཁོར་གསུམ།
ཁ་ཅིག་ན་རེ། མ་ཡིན་དགག་གི་གཞན་སེལ་ཡང་ཡིན། དོན་བྱེད་ནུས་
པ་ཡང་ཡིན་པའི་གཞི་མཐུན། དོན་རང་མཚན་གྱི་གཞན་སེལ་གྱི་མཚན་
353



ཉིད་ཟེར་ན། ཐལ་འགྱུར་བས་རང་གི་མཚན་ཉིད་ཀྱི་གྲུབ་པར་ཁས་
ལེན་ པར་ ཐལ། དེས་ མཚོན་ བྱ་ དེ་ ཁས་ ལེན་ པའི་ ཕྱིར་ཏེ། དེ་ དང་
གཅིག་ཡིན་ན་དེས་ཁས་མི་ལེན་པས་མ་ཁྱབ་པའི་ཕྱིར་ཏེ། དེའི་མཚན་
ཉིད་ཡིན་ན། དེས་ ཁས་མི་ལེན་པས་མ་ཁྱབ་པའི་ ཕྱིར། མ་གྲུབ་ན་
སོང་། སྔར་གྱི་མཚན་ཉིད་དེ་ཆོས་ཅན། དེར་ཐལ་དེའི་ཕྱིར། རྟགས་
ཁྱབ་དངོས། འདོད་མི་ནུས་ཏེ། དེས་གཞན་སེལ་དུ་གྱུར་པའི་དངོས་པོ་
ཁས་ལེན་པའི་ཕྱིར། ཁ་ཅིག་ན་རེ། དེ་ཡང་ཡིན་དོན་དམ་པར་དོན་
བྱེད་ནུས་པ་ཡང་ཡིན་པའི་གཞི་མཐུན། དེའི་མཚན་ཉིད་ཟེར་ན། རང་
རྒྱུད་པས་རང་མཚན་ཁས་མི་ལེན་པར་ཐལ། དེས་མཚོན་བྱ་དེ་ཁས་མི་
ལེན་པའི་ཕྱིར་ཏེ། དེ་དང་གཅིག་ཡིན་ན། དེས་ཁས་ལེན་པས་མ་ཁྱབ་
པའི་ཕྱིར་ཏེ། དེའི་མཚན་ཉིད་ཡིན་ན། དེས་ ཁས་ལེན་པས་མ་ཁྱབ་
པའི་ ཕྱིར། མ་གྲུབ་ན་ སོང་། སྔར་ གྱི་མཚན་ཉིད་དེ་ཆོས་ཅན། དེར་
ཐལ། དེའི་ ཕྱིར། རྟགས་ ཁྱབ་ དངོས། འདོད་ན། དེས་ དོན་ དམ་ པར་
དོན་བྱེད་ནུས་པ་ཁས་ལེན་པར་ཐལ་ལོ། །འདོད་ན། དེས་བདེན་གྲུབ་
ཁས་ལེན་པར་ཐལ་ལོ། །ཁ་ཅིག་ན་རེ། ཆོས་དེའི་གཞན་སེལ་གསུམ་
པོ་གང་རུང་ཡིན་ན། ཆོས་དེའི་གཞན་སེལ་ཡིན་པས་ཁྱབ་ཟེར་ན། དེ་
ལ་ཁ་ཅིག་ན་རེ། དོན་རང་མཚན་འཛིན་པའི་རྟོག་པ་ལ་དོན་རང་མཚན་
མ་ཡིན་པ་ལས་ལོག་པར་སྣང་བ་ཆོས་ཅན། དོན་རང་མཚན་གྱི་གཞན་
སེལ་ དུ་ཐལ། དེའི་ གཞན་ སེལ་ གསུམ་ པོ་ གང་རུང་ཡིན་པའི་ཕྱིར།
354



ཁྱབ་པ་ཁས། རྟགས་གྲུབ་སྟེ། དེའི་བློའི་ གཞན་སེལ་ཡིན་པའི་ཕྱིར།
རྟགས་གྲུབ་སྟེ། བུམ་འཛིན་རྟོག་པ་ལ་བུམ་པ་མ་ཡིན་པ་ལས་ལོག་
པར་སྣང་བ་དེ་དེའི་བློའི་གཞན་སེལ་ཡིན་པའི་ཕྱིར། རྩ་བར་འདོད་མི་
ནུས་ཏེ། དངོས་པོ་མ་ཡིན་པའི་ཕྱིར། གཞན་ཡང་། བློ་མ་ཡིན་པ་ལས་
ལོག་པ་ཆོས་ཅན། བློའི་གཞན་སེལ་དུ་ཐལ། དེའི་གཞན་སེལ་གསུམ་
པོ་གང་རུང་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། དེའི་དོན་
རང་མཚན་གྱི་གཞན་སེལ་ཡིན་པའི་ཕྱིར། རྟགས་གྲུབ་སྟེ། ( ༨༩ན
) བུམ་པ་མ་ཡིན་པ་ལས་ལོག་པ་དེ་བུམ་པའི་དོན་རང་མཚན་གྱི་
གཞན་སེལ་ཡིན་པའི་ཕྱིར། རྩ་བར་འདོད་མི་ནུས་ཏེ། དངོས་པོ་ཡིན་
པའི་ཕྱིར་ཟེར། ཁ་ཅིག་ན་རེ། ཆོས་དེའི་གཞན་སེལ་ཡིན་ན། ཆོས་དེའི་
གཞན་སེལ་གསུམ་པོ་གང་རུང་ཡིན་པས་ཁྱབ་ཟེར་ན། དེ་ལ་ཁ་ཅིག་ན་
རེ། བུམ་པ་མ་ཡིན་པ་ལས་ལོག་པ་དེ་དོན་རང་མཚན་གྱི་དོན་རང་
མཚན་གྱི་གཞན་སེལ་དུ་ཐལ། དེ་དེའི་གཞན་སེལ་གསུམ་པོ་གང་རུང་
གང་ཞིག །དེ་དེའི་གཞན་སེལ་གཞན་གཉིས་པོ་གང་རུང་མ་ཡིན་
པའི་ ཕྱིར། དང་པོ་མ་གྲུབ་ན། དེ་ཆོས་ཅན། དེར་ཐལ། དེའི་ གཞན་
སེལ་ ཡིན་ པའི་ ཕྱིར། འཁོར་གསུམ། གཉིས་པ་དེར་ཐལ། དངོས་པོ་
ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དོན་རང་མཚན་ཞེས་
པའི་སྒྲའི་བརྗོད་བྱ་ཡིན་པར་ཐལ། འདོད་པ་དེའི་ཕྱིར། འདོད་མི་ནུས་
ཏེ། དེ་འདྲའི་སྒྲ་སེལ་འཇུག་ཡིན་པའི་ཕྱིར། གཞན་ཡང་། བུམ་འཛིན་
355



རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་དེ། བློའི་བློའི་
གཞན་སེལ་དུ་ཐལ། དེ་དེའི་དེ་གསུམ་པོ་གང་རུང་གང་ཞིག །དེ་
དེའི་གཞན་གཉིས་གང་རུང་མ་ཡིན་པའི་ཕྱིར། དང་པོ་མ་གྲུབ་ན་སོང་།
དེར་ཐལ། བློའི་ གཞན་སེལ་ཡིན་པའི་ཕྱིར་འཁོར་གསུམ། གཉིས་པ་
མ་གྲུབ་ན་སོང་། དེར་ཐལ། དང་པོ་དེ་གང་ཞིག མ་ཡིན་དགག་གི་
གཞན་སེལ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། བློ་ཞེས་
པའི་ངག་གི་བརྗོད་བྱ་ཡིན་པར་ཐལ་ལོ། ཁ་ཅིག་ན་རེ། ཀ་བུམ་གཉིས་
མ་ཡིན་པ་ལས་ལོག་པ་དེ་ཀ་བུམ་གཉིས་ཀྱི་དོན་རང་མཚན་གྱི་གཞན་
སེལ་དང་། རྟོག་པ་ལ་ཀ་བུམ་གཉིས་མ་ཡིན་ལས་ལོག་པར་སྣང་བ་དེ་
ཀ་བུམ་གཉིས་ཀྱི་བློའི་གཞན་སེལ་དང༌། ཀ་བུམ་གཉིས་ཀ་བུམ་གཉིས་
མ་ཡིན་པར་མེད་པ་དེ་ཀ་བུམ་གཉིས་ཀྱི་མེད་དགག་གི་གཞན་སེལ་
ཡིན་པའི་ཕྱིར་ཟེར་ན། དང་པོ་དེ་མི་འཐད་པར་ཐལ། ཀ་བུམ་གཉིས་
མིན་པ་ལས་ལོག་པ་མེད་པའི་ཕྱིར་ཏེ། ཀ་བུམ་གཉིས་ཡིན་པ་མེད་པའི་
ཕྱིར། གཞན་ཡང་། རྟོག་པ་ལ་ཀ་བུམ་གཉིས་མ་ཡིན་པ་ལས་ལོག་པར་
སྣང་ བར་ ཐལ། གཉིས་ པ་ དེ་ འཐད་ པའི་ ཕྱིར། འདོད་ན། ཀ་ བུམ་
གཉིས་འཛིན་པའི་རྟོག་པ་ལ་སྣང་ན། རྟོག་པ་ལ་སྣང་བས་ཁྱབ་པར་
ཐལ། འདོད་པའི་ ཕྱིར། འདོད་ན། སྒྲ་རྟག་འཛིན་རྟོག་པ་ལ་སྣང་ན།།
རྟོག་པ་ལ་སྣང་བས་ཁྱབ་པར་ཐལ། འདོད་པའི་ཕྱིར། འདོད་ན། དེས་
བཟུང་ན་རྟོག་པས་བཟུང་བས་ཁྱབ་པར་ཐལ། འདོད་པའི་ཕྱིར། འདོད་
356



ན། རྟོག་པས་སྒྲ་རྟག་པར་བཟུང་བར་ཐལ། འདོད་པའི་ཕྱིར། གཞན་
ཡང་། ཀ་ བུམ་ གཉིས་ ཀ་ བུམ་ གཉིས་ མ་ ཡིན་ པར་ མེད་ པར་ ཐལ།
གསུམ་པ་དེ་འཐད་པའི་ ཕྱིར། འདོད་ན། དེ་དེར་ཡོད་པར་ཐལ། དེ་
དེར་ཚད་མས་དམིགས་པའི་ཕྱིར་ཏེ། དེ་དེ་ཡིན་པའི་ཕྱིར། ཁ་ཅིག་ན་
རེ། བུམ་པའི་བློའི་གཞན་སེལ་ཡིན་ན། བུམ་འཛིན་རྟོག་པའི་སྣང་ཡུལ་
ཡིན་པས་ཁྱབ་ཟེར་ན། བུམ་འཛིན་རྟོག་པ་ལ་བུམ་པ་མ་ཡིན་ལས་
ལོག་པར་ ( ༨༩བ ) སྣང་བ་ཆོས་ཅན། དེར་ཐལ། དེའི་ཕྱིར། འདོད་
ན། བུམ་འཛིན་རྟོག་པ་ཆོས་ཅན། ཁྱོད་ལ་དེའི་རྣམ་པ་ཤར་བར་ཐལ།
དེ་ཁྱོད་ ཀྱི་ སྣང་ཡུལ་ཡིན་པའི་ ཕྱིར། རྟགས་ཁས། འདོད་ན། དེ་ཆོས་
ཅན། ཁྱོད་ལ་རང་ཡུལ་དུ་གྱུར་པའི་དགག་པའི་རྣམ་པ་ཤར་བར་ཐལ།
འདོད་པའི་ཕྱིར་། འདོད་ན། བུམ་པ་ཆོས་ཅན། ཁྱོད་འཛིན་རྟོག་པ་ལ་
རང་ ཡུལ་ དུ་ གྱུར་ པའི་ དགག་པའི་རྣམ་པ་མ་ཤར་བར་ཐལ། ཁྱོད་
འཛིན་རྟོག་པ་སྒྲུབ་རྟོག་ཡིན་པའི་ཕྱིར་ཏེ། ཁྱོད་སྒྲུབ་པ་ཡིན་པའི་ཕྱིར། །
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང་།
མཐའ་ དཔྱད་ པ་ གཉིས། དང༌ པོ་ནི། ལྡོག་ པ་ ངོ༌ བོ་ཉིད་ མེད་ ཕྱིར།
གནས་དང་མི་གནས་རྟོག་པ་མིན། དེ་ཕྱིར་སུན་དབྱུང་བ་ཡང་མེད།
ཅེས་པ་ལ། བུམ་པ་འཇིག་པའི་ཚེ་བུམ་པའི་མེད་དགག་གི་གཞན་སེལ་
འཇིག་ མི་ འཇིག་བརྟག་པའི་ སྒོ་ནས་དཔལ་ ལྡན་ཆོས་ གྲགས་སུན་
དབྱུང་དུ་མེད་དེ། དེས་དེའི་ཚེ་དེ་མི་འཇིག་པར་ཁས་ལེན་པའི་ཕྱིར་ཏེ།
357



དེས་དེ་དངོས་མེད་དུ་ཁས་ལེན་པའི་ཕྱིར། སྤྱིའི་བློ་ཡང་སླད་པ་ཡིན།།
དེ་ཕྱིར་སུན་དབྱུང་བ་ཡང་མེད། ཅེས་པ་ལ། བུམ་པ་འཛིག་པའི་ཚེ་
བུམ་པའི་བློའི་ གཞན་ སེལ་འཇིག་མི་ འཇིག་ བརྟགས་པའི་ སྒོ་ནས་
དཔལ་ ལྡན་ ཆོས་ གྲགས་ སུན་དབྱུང་དུ་མེད་དེ། དེས་ དེའི་ ཚེ་ དེ་ མི་
འཇིག་པར་ཁས་ལེན་པའི་ཕྱིར་ཏེ། དེས་དེ་རྟོག་པས་སྒྲོ་བཏགས་སུ་
ཁས་ལེན་པའི་ཕྱིར་ཏེ། བུམ་པ་འཇིག་པའི་ཚེ་བུམ་པའི་དོན་རང་མཚན་
གྱི་གཞན་སེལ་འཇིག་མི་འཇིག་བརྟགས་པའི་སྒོ་ནས་དཔལ་ལྡན་ཆོས་
གྲགས་སུན་དབྱུང་དུ་མེད་དེ། དེས་དེའི་ཚེ་དེ་འཇིག་པར་ཁས་ལེན་
པའི་ཕྱིར་ཏེ། དེས་དེ་དངོས་པོར་ཁས་བླངས་པའི་ཕྱིར། །
༈ གཉིས་པ་མཐའ་དཔྱད་པ་ལ། མཚན་ཉིད་དང་། དབྱེ་བ།
སྒྲ་དོན་དང་གསུམ། དང་པོ་ནི། རང་འཛིན་རྟོག་པས་རང་གི་དགག་བྱ་
དངོས་སུ་བཅད་པའི་ཚུལ་གྱིས་རྟོགས་པར་བྱ་བའི་རིགས་སུ་གནས་པ་
རང་ཉིད་གཞན་སེལ་ཡིན་པའི་མཚན་ཉིད། གཉིས་པ་ནི། དེ་ལ་དབྱེ་
ན། མ་ཡིན་དགག་གི་གཞན་སེལ་དང་། མེད་དགག་གི་གཞན་སེལ་
གཉིས་སུ་ཡོད། གཞན་སེལ་ཡང་ཡིན། རང་བརྗོད་པའི་སྒྲས་རང་གི་
དགག་བྱ་བཀག་ཤུལ་དུ་རང་གི་འཕངས་བྱར་གྱུར་པའི་ཆོས་གཞན་
སྒྲུབ་པ་འཕེན་པ་ཡང་ཡིན་པའི་གཞི་མཐུན་པར་དམིགས་པ་དང་པོའི་
མཚན་ཉིད། དེ་ ཡང་ ཡིན། དེ་ལྟར་ མི་འཕེན་ པ་ ཡང་ ཡིན་ པའི་ གཞི་
མཐུན་པར་དམིགས་པ། གཉིས་པའི་མཚན་ཉིད། དང་པོ་དེ་ལ་དབྱེ་ན།
358



དོན་རང་མཚན་གྱི་གཞན་སེལ་དང་བློའི་གཞན་སེལ་གཉིས་སུ་ཡོད།
མ་ཡིན་དགག་གི་གཞན་སེལ་ཡང་ཡིན། རྟོག་པས་སྒྲོ་མ་བཏགས་པར་
རང་གི་ཐུན་མོང་མ་ཡིན་པའི་སྡོད་ལུགས་ཀྱི་ ( ༩༠ན ) ངོས་ནས་གྲུབ་
པ་ཡང་ཡིན་པའི་གཞི་མཐུན་པར་དམིགས་པ། དང་པོའི་མཚན་ཉིད།
དེ་ཡང་ཡིན། རྟོག་པས་སྒྲོ་བཏགས་ཙམ་གྱིས་གྲུབ་པའི་ཆོས་ཀྱང་ཡིན་
པའི་ གཞི་ མཐུན་པར་དམིགས་པ། གཉིས་པའི་མཚན་ཉིད། དེ་དག་
ཀྱང་འཐད་དེ། སློབ་དཔོན་ཞི་བ་མཚོའི་ཚད་མའི་དེ་ཁོ་ན་ཉིད་བསྡུས་
པ་ལས། འདིར་ནི་སེལ་བ་རྣམ་གཉིས་ཏེ། །མ་ཡིན་པ་དང་མེད་པའོ།
།མ་ ཡིན་ པ་ ཡང་ རྣམ་ གཉིས་ ཏེ། །བློ་དང་ དོན་ གྱི་ དབྱེ་བའོ། །ཞེས་
གསུངས་པའི་ཕྱིར། དེས་ན་དངོས་པོ་ཐམས་ཅད་ཀྱི་སྟེང་དུ་གཞན་སེལ་
གསུམ་རྩི ར་ཡོད་ལ། བུམ་པ་ལྟ་བུ་ལ་མཚོན་ན། བུམ་པ་མ་ཡིན་པ་
ལས་ ལོག་པ་བུམ་པའི་དོན་ རང་མཚན་ གྱི་ གཞན་སེལ་དང་། བུམ་
འཛིན་རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་བུམ་པའི་
བློའི་གཞན་སེལ་དང་། བུམ་པ་བུམ་པ་མ་ཡིན་པར་མེད་པ་བུམ་པའི་
མེད་དགག་གི་གཞན་སེལ་དུ་འཇོག་གི ཀ་བུམ་གཉིས་ལྟ་བུ་ལ་མཚོན་
ན། རྟག་དངོས་ཀྱིས་སྟོང་པའི་ཀ་བུམ་གཉིས་ཀ་བུམ་གཉིས་ཀྱི་དང་པོ་
དང་ཀ་བུམ་གཉིས་འཛིན་པའི་རྟོག་པ་ལ་ཀ་བུམ་གཉིས་མ་ཡིན་པ་
ལས་ ལོག་ པར་ སྣང་ བ་ ཀ་ བུམ་ གཉིས་ ཀྱི་གཉིས་པ་དང་། ཀ་བུམ་
གཉིས་ཀ་བུམ་གཉིས་ཡང་ཡིན། ཀ་བུམ་གཉིས་མ་ཡིན་པ་ཡང་ཡིན་
359



པའི་གཞི་མཐུན་མེད་པ་ལྟ་བུ། ཀ་བུམ་གཉིས་ཀྱི་གསུམ་པ་དེར་འཇོག་
པ་ཡིན་ནོ། །ཡང་མ་ཡིན་དགག་ལ་དབྱེ་ན། ཆོས་གཞན་སྒྲུབ་པ་དངོས་
སུ་འཕེན་པ། དེ་ཤུགས་ལ་འཕེན་པ། དེ་དངོས་ཤུགས་གཉིས་ཀ་ལ་
འཕེན་པ། དེ་སྐབས་སྟོབས་ཀྱི་འཕེན་པའི་མ་ཡིན་དགག་དང་བཞི་ཡོད་
དེ། སྤྱན་ རས་ གཟིགས་ ཀྱི་ བརྟུལ་ཤུགས་ ལས། དགག་པ་ དོན་གྱིས་
བསྟན་པ་དང་། །ཚིག་གཅིག་སྒྲུབ་པར་བྱེད་པ་དང་། །དེ་ལྡན་རང་ཚིག་
མི་ སྟོན་པ། །མ་ཡིན་ གཞན་ པ་ གཞན་ ཡིན་ནོ། །ཞེས་ གསུངས་ པའི་
ཕྱིར། དེ་ཡང་དོན་གྱིས་བསྟན་པ་དང་ཞེས་པས་གཉིས་པ་དེ་བསྟན།
ཚིག་གཅིག་སྒྲུབ་པར་བྱེད་པ་དང་། ཞེས་པས། དང་པོ་དེ་བསྟན། དེ་
ལྡན་ཞེས་པས་གསུམ་པ་དེ་བསྟན། རང་ཚིག་མི་སྟོན་པ་ཞེས་པས་བཞི་
པ་དེ་བསྟན་ནོ། །དང་པོ་ནི། བུམ་པ་མེད་པའི་ས་ཕྱོགས་ལྟ་བུ། གཉིས་
པ་ནི། ལྷས་བྱིན་ཚོན་པོ་ཉིན་པར་ཟས་མི་ཟ་བ་ལྟ་བུ། གསུམ་པ་ནི། དེ་
ཉིན་པར་ཟས་མི་ཟ་བ་རིད་པ་མ་ཡིན་པ་ལྟ་བུ། བཞི་པ་ནི། གང་ཟག་
གཅིག་རྒྱལ་རིགས་དང་བྲམ་ཟེའི་རིགས་གང་རུང་དུ་ངེས་ཁྱད་པར་མ་
ངེས་པའི་ཚེ་ན་དེ་བྲམ་ཟེའི་རིགས་མ་ཡིན་པ་ལྟ་བུ། གསུམ་པ་སྒྲ་དོན་
ནི། བུམ་པ་མ་ཡིན་པ་ལས་ལོག་ (༩༠བ ) པ་དེ་གཞན་བུམ་པ་མ་
ཡིན་པ་སེལ་བའི་གཞི་ཡིན་པས་ན། གཞན་སེལ་དང་བུམ་འཛིན་རྟོག་
པ་ལ་བུམ་པ་མ་ཡིན་པ་ལས་ལོག་པར་སྣང་བ་དེ་གཞན་བུམ་པ་མ་ཡིན་
པ་སེལ་བའི་གཞན་སེལ་དང་། བུམ་པ་བུམ་པ་མ་ཡིན་པར་མེད་པ་དེ་
360



གཞན་བུམ་པ་མ་ཡིན་པ་བསལ་བའི་ཆ་ཡིན་པས་ན། གཞན་སེལ་ཞེས་
བརྗོད་པ་ཡིན་ནོ། །་
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། སྒྲ་རྟག་པ་
མ་ཡིན་པ་ཆོས་ཅན། རང་འཛིན་རྟོག་པས་རང་གི་དགག་བྱ་དངོས་སུ་
བཅད་པར་ཐལ། མཚན་ཉིད་དེའི་ཕྱིར་ཏེ། གཞན་སེལ་ཡིན་པའི་ཕྱིར་
ཟེར་ན། རྩ་ བར་ མ་ ཁྱབ། གཞན་ ཡང་། ཁྱོད་ འཛིན་རྟོག་ པས་ ཁྱོད་
གསར་དུ་རྟོགས་པར་ཐལ། ཁྱོད་ཡོད་པའི་ཕྱིར་ཞེས་པའི་ཐལ་འགྱུར་
ལ་ཁྱབ་པ་ཡོད་པར་ཐལ། ཁྱོད་འཛིན་རྟོག་པས་ཁྱོད་རྟོགས་པར་ཐལ།
ཁྱོད་ཡོད་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པའི་ཕྱིར་ཟེར་
ན་མ་ཁྱབ། རྟགས་དེར་ཐལ། དེས་ཁྱོད་རྟོགས་པར་ཐལ། ཁྱོད་གཞན་
སེལ་ཡིན་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པའི་ཕྱིར་ཏེ།
མཚན་ཉིད་དེ་འཐད་པའི་ཕྱིར་ཟེར། ཁ་ཅིག་ན་རེ། སྒྲ་རྟག་པ་མ་ཡིན་
པ་ཆོས་ཅན། མ་ཡིན་དགག་གི་གཞན་སེལ་དུ་ཐལ། མཚན་ཉིད་དེའི་
ཕྱིར་ཏེ། དང་པོ་གང་ཞིག། ཕྱི་མ་དེའི་ཕྱིར། གཉིས་པ་གྲུབ་སྟེ། སྒྲ་རྟག་
པ་མ་ཡིན་ཞེས་པའི་སྒྲས་རང་གི་དགག་བྱ་སྒྲ་རྟག་པ་བཀག་ཤུལ་དུ་
ཆོས་གཞན་སྒྲ་མི་རྟག་པ་འཕེན་པའི་ཕྱིར་ཏེ། དེས་སྒྲ་མི་རྟག་པ་འཕེན་
པའི་ཕྱིར་ཏེ། དེས་སྒྲ་མི་རྟག་པ་བརྗོད་པའི་ཕྱིར་ཟེར་ན་མ་ཁྱབ། སྒྲ་
རྟག་དངོས་མ་ཡིན་པ་རང་བརྗོད་པའི་སྒྲས་རང་གི་དགག་བྱ་བཀག་
ཤུལ་དུ་རང་གི་འཕང་བྱར་གྱུར་པའི་ཆོས་གཞན་སྒྲུབ་པ་མི་འཕེན་པའི་
361



གཞན་ སེལ་ དུ་ ཐལ། དེ་ མི་ འཕེན་པའི་ གཞན་སེལ་ཡོད་པའི་ ཕྱིར།།
འདོད་མི་ནུས་ཏེ། སྒྲ་རྟག་དངོས་མ་ཡིན་ཞེས་པའི་སྒྲས་རང་གི་འཕང་
བྱར་གྱུར་པའི་སྒྲ་མི་རྟག་པའི་དངོས་པོ་འཕེན་པའི་ཕྱིར་ཏེ། དེས་སྒྲ་མི་
རྟག་པའི་དངོས་པོ་འཕེན་པའི་ཕྱིར། མ་གྲུབ་ན་སོང་། དེར་ཐལ། དེས་
དེ་ བརྗོད་ པའི་ ཕྱིར། ཁྱབ་ པ་ ཁས། རྟགས་ དེར་ ཐལ། སྒྲ་ རྟག་ པའི་
དངོས་པོ་མ་ཡིན་ཞེས་པའི་སྒྲ་དེས་དེ་བརྗོད་པའི་ཕྱིར་ཏེ། སྒྲ་རྟག་པ་མ་
ཡིན་ཞེས་པའི་སྒྲས་སྒྲ་མི་རྟག་པ་བརྗོད་པའི་ཕྱིར། ཁ་ཅིག་ན་རེ། བུམ་
པ་མེད་པའི་ས་ཕྱོགས་ཞེས་པའི་སྒྲས་ས་ཕྱོགས་དངོས་སུ་འཕེན་པར་
ཐལ། དེ་འདྲའི་ས་ཕྱོགས་ཆོས་གཞན་སྒྲུབ་པ་དངོས་སུ་འཕེན་པའི་མ་
ཡིན་ དགག་ གི་ གཞན་ སེལ་ ཡིན་ པའི་ ཕྱིར། རྟགས་ ཁས། འདོད་ན།
དེས་ དེ་ དངོས་ སུ་ བརྗོད་ པར་ ཐལ། འདོད་པའི་ ཕྱིར། འདོད་ན། དེ་
འདྲའི་ས་ཕྱོགས་འཛིན་པའི་རྟོག་པས་ས་ཕྱོགས་དངོས་ཡུལ་དུ་བྱེད་
པར་ ཐལ། འདོད་ པའི་ ཕྱིར། ཟེར་ན་མ་ཁྱབ། རྟག་ དངོས་ ཀྱིས་ སྟོང་
པའི་སྒྲ་འཛིན་པའི་རྟོག་པས་སྒྲ་དངོས་ཡུལ་དུ་བྱེད་པར་ཐལ། རྟག་
དངོས་ཀྱིས་སྟོང་པའི་སྒྲ་ཞེས་པའི་སྒྲས་སྒྲ་དངོས་སུ་བརྗོད་པའི་ཕྱིར།
ཁྱབ་པ་ཁས། རྟགས་དེར་ཐལ། དེའི་ཚིག་ཟུར་ ( ༩༡ན )གྱི་སྒྲ་ཞེས་
པའི་སྒྲས་སྒྲ་དངོས་སུ་བརྗོད་པའི་ཕྱིར་ཏེ། སྒྲ་ཞེས་པའི་སྒྲས་སྒྲ་དངོས་
སུ་ བརྗོད་ པའི་ ཕྱིར། འདོད་ན། དེ་ ལ་ སྒྲའི་རྣམ་ པ་ ཤར་ བར་ ཐལ།
འདོད་པའི་ཕྱིར། འདོད་ན། དེ་ལ་རང་ཡུལ་དུ་གྱུར་པའི་སྒྲུབ་པའི་རྣམ་
362



པ་ཤར་བར་ཐལ་ལོ། འདོད་ན། རྟག་དངོས་ ཀྱིས་སྟོང་པའི་སྒྲ་ཆོས་
ཅན། ཁྱོད་འཛིན་རྟོག་པ་ལ་རང་ཡུལ་དུ་གྱུར་པའི་སྒྲུབ་པའི་རྣམ་པ་མ་
ཤར་བར་ཐལ། ཁྱོད་དགག་པ་ཡིན་པའི་ཕྱིར། ཁ་ཅིག་ན་རེ། ཀ་བུམ་
གཉིས་འཛིན་པའི་རྟོག་པས་ཀ་བུམ་གཉིས་རྟག་དངོས་ཀྱིས་སྟོང་པར་
རྟོགས་པར་ཐལ། དེས་རྟག་དངོས་ཀྱིས་སྟོང་པའི་ཁྱད་པར་དུ་བྱས་པའི་
དེ་གཉིས་རྟོགས་པའི་ཕྱིར་ཟེར་ན་མ་ཁྱབ། རྟགས་དེར་ཐལ། དེས་རྟག་
དངོས་ཀྱིས་སྟོང་པའི་དེ་གཉིས་རྟོགས་པའི་ཕྱིར། རྟག་དངོས་ཀྱིས་སྟོང་
པའི་དེ་གཉིས་དེའི་ཞེན་ཡུལ་ཡིན་པའི་ཕྱིར། མ་གྲུབ་ན། རྟག་དངོས་
ཀྱིས་སྟོང་པའི་ཀ་བུམ་གཉིས་ཆོས་ཅན། དེར་ཐལ། ཀ་བུམ་གཉིས་ཀྱི་
དོན་རང་མཚན་གྱི་གཞན་སེལ་ཡིན་པའི་ཕྱིར། གཞན་ཡང་། ཀ་བུམ་
གཉིས་ཚད་མས་ངེས་པའི་གང་ཟག་ཡིན་ན། ཀ་བུམ་གཉིས་ཀ་བུམ་
གཉིས་ཡང་ཡིན། ཀ་བུམ་གཉིས་མ་ཡིན་པ་ཡང་ཡིན་པའི་གཞི་མཐུན་
པར་མེད་པ་ཚད་མས་ངེས་པའི་གང་ཟག་ཡིན་དགོས་པར་ཐལ། ཀ་
བུམ་གཉིས་དེ་འདྲའི་གཞི་མཐུན་པར་མེད་པ་ཀ་བུམ་གཉིས་ཀྱི་མེད་
དགག་གི་གཞན་སེལ་ཡིན་པའི་ཕྱིར། འདོད་ན། དེ་ཡིན་ན། ཀ་བུམ་
གཉིས་ཀ་བུམ་གཉིས་མ་ཡིན་པར་མེད་པར་ཚད་མས་ངེས་པའི་གང་
ཟག་ ཡིན་ དགོས་ པར་ ཐལ། འདོད་ པའི་ ཕྱིར། ཟེར་ན་ མ་ ཁྱབ་ བོ།
།གཞན་ཡང་། ལྷས་སྦྱིན་ཚོན་པོ་ཉིན་བར་ཟས་མི་ཟ་བ་རིད་པ་མ་ཡིན་
པ་ཞེས་པའི་སྒྲ་དེ་ རང་གི་འཕང་བྱར་གྱུར་པའི་ཆོས་གཞན་སྒྲུབ་པ་
363



དངོས་སུ་འཕེན་པ་དང་། དེ་ཤུགས་ལ་འཕེན་པ་གཉིས་ཀ་ཡིན་པར་
ཐལ། དེ་ཉིན་བར་ཟས་མི་ཟ་བ་རིད་པ་མ་ཡིན་པ་དེ་ཆོས་གཞན་སྒྲུབ་
པ་དངོས་ཤུགས་གཉིས་ཀ་ལ་འཕེན་པའི་མ་ཡིན་དགག་ཡིན་པའི་ཕྱིར།
འདོད་ན། དེ་འདྲའི་སྒྲ་ཆོས་ཅན། དེ་དངོས་སུ་འཕེན་པ་མ་ཡིན་པར་
ཐལ། དེ་ཤུགས་ལ་འཕེན་པའི་ཕྱིར་ཟེར་རོ།།
༈ གཉིས་ པ། མེད་ པའི་ གཞན་ སེལ་འབད་མེད་དུ་གྲུབ་
པར་བསྟན་པ་ལ། དངོས་མེད་ངོ་བོ་མེད་པའི་ཕྱིར། ཞེས་སོགས་ཚིགས་
བཅད་གཅིག་གསུངས་སོ།།
རང་བཞིན་གྱི་རྟགས་ཀྱི་དབྱེ་བ་བཤད་པ།
༈ གཉིས་པ་རང་བཞིན་གྱི་རྟགས་ཀྱི་དབྱེ་བ་སྟོན་པ་ལ།
རང་བཞིན་ཁྱད་པར་ཞེས་སོགས་གསུངས།
༈ གསུམ་པ་རང་བཞིན་གྱི་རྟགས་ཀྱི་འབྲེལ་པ་ངེས་བྱེད་ཀྱི་
ཚད་མ་སྟོན་པ་ལ། རྒྱུ་མེད་ཕྱིར་ན་ཞེས་སོགས་གསུངས། དེ་ཡང་རང་
བཞིན་གྱི་རྟགས་ཀྱི་ཁྱབ་པ་གྲུབ་པ་འབྲེལ་པ་ལ་རག་ལས་པ་ཡིན་ན།
རང་བཞིན་གྱི་རྟགས་ཡང་དག་ལ་དབྱེ་ན་དུར་ཡོད་ཅེ་ན། དེ་ལ་དབྱེ་ན།
གཉིས་ སུ་ཡོད་ཅེས། སྟོན་པ་ལ། རང་བཞིན་ ཁྱད་ པར་ ཞེས་ སོགས་
(༩༡བ ）གསུངས། དེ་ལྟར་ཡིན་ན། རང་བཞིན་གྱི་རྟགས་ཡང་
དག་གི་འབྲེལ་བ་ངེས་བྱེད་ཀྱི་ཚད་མ་ཇི་ལྟ་བུ་ཞེ་ན། དེ་སྟོན་པ་ལ། རྒྱུ་
མེད་ཞེས་སོགས་གསུངས། །
364,



༈ གཉིས་པ་མཇུག་བསྡུ་བ་སྟོན་པ་ལ། །དེ་ན་དངོས་པོའི་
ཡུལ་ཅན་གྱི། །ཞེས་སོགས་གསུངས།
༈ རང་ བཞིན་ ཁྱད་ པར་ བྱེ་ བྲག་ ལ། །ཞེས་ སོགས་ ཀྱི་
སྐབས་སུ། དགག་བཞག་སྤངས་གསུམ། དང་པོ་ལ་ཁ་ཅིག་ན་རེ། སྒྲ་
མི་ རྟག་ པར་ སྒྲུབ་ པའི་ རང་ བཞིན་ གྱི་ རྟགས་ ཡང་ དག་ གང་ ཞིག་
།རང་བློའི་ཡུལ་དུ་འཆར་བ་རང་གི་ཁྱད་པར་བྱེད་ཆོས་གཞན་བློའི་ཡུལ་
དུ་འཆར་བ་ལ་ལྟོས་པ། དེ་སྒྲུབ་ཀྱི་ཁྱད་པར་ལྟོས་པ་བའི་རང་བཞིན་
གྱི་རྟགས་ཡང་དག་གི་མཚན་ཉིད། དེ་གང་ཞིག །དེ་ལྟར་མི་ལྟོས་
པ་དེ་སྒྲུབ་ཀྱི་རང་བཞིན་དག་པ་བའི་རང་བཞིན་གྱི་རྟགས་ཡང་དག་གི་
མཚན་ཉིད་ཟེར་ན། དངོས་པོ་ཆོས་ཅན། མཚོན་བྱ་དང་པོ་དེར་ཐལ།
མཚན་ཉིད་དེའི་ཕྱིར། རྟགས་ གཉིས་པ་དེར་ཐལ། རང་བློའི་ཡུལ་དུ་
འཆར་བ་རང་གི་ཁྱད་པར་ བྱེད་ཆོས་དོན་བྱེད་ནུས་པ་བློའི་ཡུལ་དུ་
འཆར་བ་ལ་ལྟོས་པའི་ཕྱིར་ཏེ། རང་ཉིད་ཚད་མས་ངེས་པ་དོན་བྱེད་
ནུས་པ་ཚད་མས་ངེས་པ་ལ་ལྟོས་པའི་ཕྱིར་ཏེ། ཁྱོད་ཚད་མས་ངེས་པ་ལ་
དོན་བྱེད་ནུས་པ་ཚད་མས་ངེས་པ་སྔོན་དུ་འགྲོ་དགོས་པའི་ཕྱིར་ཏེ།
དོན་བྱེད་ནུས་པའི་མཚོན་བྱ་ཡིན་པའི་ཕྱིར། རྩ་བར་འདོད་མི་ནུས་ཏེ།
མཚོན་བྱ་གཉིས་པ་དེའི་ཕྱིར། རྟགས་གྲུབ་སྟེ། འཇིག་ལ་འབྲས་དང་
ཡོད་ཉིད་བཞིན། ཞེས་ གསུངས་ པའི་ ཕྱིར། རྟགས་ཟུར་ དང་ པོ་སྔར་
བཞིན་ལ་རང་བརྗོད་པའི་སྒྲས་རང་གི་ཁྱད་པར་བྱེད་ཆོས་མི་འཕེན་པ་
365



གཉིས་པའི་མཚན་ཉིད་ཟེར་ན། རི་བོང་རྭ་ཆོས་ཅན། མཚན་ཉིད་དེར་
ཐལ། ཟུར་ཕྱི་མ་དེའི་ཕྱིར། འདོད་མི་ནུས་ཏེ། མཚོན་བྱ་དེ་མ་ཡིན་པའི་
ཕྱིར། འཁོར་གསུམ།
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང༌། །
མཐའ་དཔྱད་པ་གཉིས། དང་པོ་ནི། རང་བཞིན་ཀྱི་རྟགས་ཡང་དག་དེ་
ལ་དབྱེ་ན་གཉིས་སུ་ཡོད་དེ། དེ་ལ་ཁྱད་པར་ལྟོས་པ་བའི་རང་བཞིན་
གྱི་རྟགས་ཡང་དག་དང༌། རང་བཞིན་དག་པ་བའི་དེ་གཉིས་སུ་ཡོད་
པའི་ཕྱིར། འབྲས་བུ་ཆོས་ཅན། སྒྲ་འཇིག་པར་སྒྲུབ་པའི་དང་པོ་དེ་ཡིན་
ཏེ། དེ་ སྒྲུབ་ ཀྱི་ རང་བཞིན་ གྱི་རྟགས་ ཡང་ དག་ གང་ ཞིག །རང་
བརྗོད་པའི་སྒྲས་རང་གི་ཁྱད་པར་བྱེད་ཆོས་ གཞན་འཕེན་པའི་ ཕྱིར།།
དངོས་པོ་ཆོས་ཅན། སྒྲ་འཇིག་པར་སྒྲུབ་པའི་གཉིས་པ་དེ་ཡིན་ཏེ། དེ་
སྒྲུབ་ཀྱི་རང་བཞིན་གྱི་རྟགས་ཡང་དག་གང་ཞིག རང་བརྗོད་པའི་
སྒྲས་རང་གི་ཁྱད་པར་བྱེད་ཆོས་གཞན་མི་འཕེན་པའི་ཕྱིར་རོ།།
༈ གཉིས་པ་མཐའ་དཔྱད་པ་ལ། སྒྲ་མི་རྟག་པར་སྒྲུབ་པའི་
རང་བཞིན་གྱི་རྟགས་ཡང་དག་ཀྱང་ཡིན། རང་བརྗོད་པའི་སྒྲས་རང་གི་
ཁྱད་པར་བྱེད་ཆོས་གཞན་འཕེན་པ་ཡང་ཡིན་པའི་གཞི་མཐུན་པར་
དམིགས་པ། དེ་ (༩༢ན ) སྒྲུབ་ཀྱི་ཁྱད་པར་ལྟོས་པ་བའི་རང་བཞིན་
གྱི་རྟགས་ཡང་དག་གི་མཚན་ཉིད། དེ་ལ་དབྱེ་ན། རང་གི་ཁྱད་པར་
བྱེད་ཆོས་རང་དང་རྫས་གཞན་འཕེན་པ་དང༌། རྫས་གཞན་མི་འཕེན་པ་
366



གཉིས་སུ་ཡོད། དང་པོ་ལ་རྫས་གཞན་དངོས་སུ་འཕེན་པ་དང་། དེ་
ཤུགས་ལ་འཕེན་པ་གཉིས་སུ་ཡོད། དང་པོ་ནི། དུང་སྒྲ་ཆོས་ཅན། མི་
རྟག་སྟེ། རྩོལ་བྱུང་ཡིན་པའི་ཕྱིར། ཞེས་བཀོད་པའི་ཚེ་ན་དེ་ལྟ་བུའོ།
།གཉིས་ པ་ ནི། དུང སྒྲ་ཆོས་ཅན། མི་རྟག་ སྟེ། བྱས་ པའི་ ཕྱིར། ཞེས་
བཀོད་པའི་ཚེ་ན་དེ་ལྟ་བུའོ། །རྫས་གཞན་མ་ཡིན་པ་འཕེན་པ་ནི། དུང་
སྒྲ་ཆོས་ཅན། མི་རྟག་ཏེ། སྐྱེ་ལྡན་ཡིན་པའི་ཕྱིར། ཞེས་བཀོད་པའི་ཚེ་
ན་དེ་ལྟ་བུའོ། །སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་
ཀྱང་ཡིན། རང་བརྗོད་པའི་སྒྲས་རང་གི་ཁྱད་པར་བྱེད་ཆོས་གཞན་མི་
འཕེན་པ་ཡང་ཡིན་པའི་གཞི་མཐུན་པར་དམིགས་པ། དེ་སྒྲུབ་ཀྱི་རང་
བཞིན་ དག་ པ་བའི་ རང་བཞིན་ གྱི་རྟགས་ཡང་དག་གི་མཚན་ཉིད།
མཚན་གཞི་ནི། སྒྲ་ཆོས་ཅན། མི་རྟག་སྟེ། དངོས་པོ་ཡིན་པའི་ཕྱིར་ཞེས་
བཀོད་པའི་ཚེ་ན་དེ་ལྟ་བུའོ། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། དངོས་པོ་སྒྲ་
མི་རྟག་པར་སྒྲུབ་པའི་ཁྱད་པར་ལྟོས་པ་བའི་རང་བཞིན་གྱི་རྟགས་ཡང་
དག་ཡིན་པར་ཐལ། དངོས་པོ་མ་ཡིན་པ་ལས་ལོག་པ་དེ་དེ་ཡིན་པའི་
ཕྱིར། ཟེར་ན། རེ་ཞིག་མ་ཁྱབ། མ་གྲུབ་ན། དེ་ཆོས་ཅན། དེར་ཐལ།
མཚན་ཉིད་དེའི་ཕྱིར་ཏེ། དང་པོ་གང་ཞིག་ཕྱི་མ་ཡིན་པའི་ཕྱིར། རྟགས་
གཉིས་པ་དེར་ཐལ། རང་བརྗོད་པའི་སྒྲས་རང་གི་ཁྱད་པར་བྱེད་ཆོས་
དངོས་པོ་འཕེན་པའི་ ཕྱིར། རྟགས་གྲུབ་སྟེ། དེ་འདྲའི་སྒྲས་དངོས་པོ་
367



འཕེན་པའི་ཕྱིར་ཏེ། དེ་འདྲའི་སྒྲས་རང་གི་འཕང་བྱར་གྱུར་པའི་ཆོས་
གཞན་ སྒྲུབ་ པ་ འཕེན་ པའི་ ཕྱིར། རྟགས་ སླ། གཞན་ཡང་། དངོས་ པོ་
ཞེས་པའི་སྒྲས་དངོས་པོ་མ་ཡིན་པ་ལས་ལོག་པ་འཕེན་པར་ཐལ།
དངོས་པོ་མ་ཡིན་པ་ལས་ལོག་པ་ཞེས་པའི་སྒྲས་དངོས་པོ་འཕེན་པའི་
ཕྱིར་ཟེར་ན་མ་ཁྱབ། འདོད་ན། དེ་འདྲའི་ སྒྲས་དངོས་པོའི་ཁྱད་པར་
བྱེད་ཆོས་དངོས་པོ་མ་ཡིན་པ་ལས་ལོག་པ་འཕེན་པར་ཐལ། འདོད་
པའི་ཕྱིར། འདོད་ན། དངོས་པོ་དེ་ རང་བརྗོད་པའི་སྒྲས་རང་གི་ཁྱད་
པར་བྱེད་ཆོས་གཞན་འཕེན་པ་ཡིན་པར་ཐལ། འདོད་པའི་ཕྱིར། འདོད་
ན། དངོས་པོ་ཆོས་ཅན། དེ་མ་ ཡིན་པར་ཐལ། སྒྲ་མི་རྟག་པར་སྒྲུབ་
པའི་རང་བཞིན་དག་པ་བའི་རང་བཞིན་གྱི་རྟགས་ཡང་དག་ཡིན་པའི་
ཕྱིར། འཁོར་གསུམ་ཟེར་རོ།།
ལྟོས་མེད་ཀྱི་རྟགས་དང་གནོད་པ་ཅན་གྱི་རྟགས་
བཤད་པ།
༈ རྒྱུ་མེད་ཕྱིར་ན་འཇིག་པ་ན། །ཞེས་སོགས་ཀྱི་སྐབས་སུ།
དགག་བཞག་སྤངས་གསུམ། དང་པོ་ལ་ཁ་གཅིག་ན་རེ། བྱས་པ་ཆོས་
ཅན། རང་གྲུབ་ ( ༩༢བ ) ཙམ་ནས་འཇིག་ངེས་ཡིན་ཏེ། རང་འཇིག་
པ་རང་ལས་ཕྱིས་འབྱུང་གི་རྒྱུ་དོན་གཞན་ལ་ལྟོས་མེད་ཀྱི་དངོས་པོ་ཡིན་
པའི་ཕྱིར། ཞེས་པའི་རྟགས་སྦྱོར་དེ། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་རྗེས་ཁྱབ་སྒྲུབ་བྱེད་ལྟོས་མེད་ཀྱི་རྟགས་ཡང་དག་གི་རྟགས་
368



སྦྱོར་ཡིན་ཟེར་ན། དེ་འདྲའི་རྟགས་སྦྱོར་རྟགས་སྦྱོར་རྣམ་དག་ཏུ་སོང་
བའི་གང་ཟག་ཆོས་ཅན། བྱས་པ་འཇིག་པར་ཚད་མས་ངེས་པའི་གང་
ཟག་ཡིན་པར་ཐལ། དེ་དེ་འཇིག་པའི་དངོས་པོར་ཚད་མས་ངེས་པའི་
གང་ཟག་ཡིན་པའི་ ཕྱིར་ཏེ། དེ་རང་འཇིག་པ་ཞེས་སོགས་ཀྱི་དངོས་
པོར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་
ཕྱིར། རྟགས་ ཁས། རྩ་ བར་ འདོད་ན། བྱས་ པ་ རང་ གྲུབ་ ཙམ་ནས་
འཇིག་ངེས་སུ་ཚད་མས་ངེས་པའི་གང་ཟག་ཡིན་པར་ཐལ་ལོ། །ཁ་ཅིག་
ན་རེ། ཆོས་དང་ཆོས་ཅན་སྔར་བཞིན་ལ་རང་འཇིག་པ་རང་ལས་ཕྱིས་
འབྱུང་གི་རྒྱུ་དོན་གཞན་ལ་ལྟོས་མེད་དུ་འཇིག་པའི་དངོས་པོ་ཡིན་པའི་
ཕྱིར། ཞེས་ པའི་ རྟགས་ སྦྱོར་ དེ་ དེ་ ཡིན་ པའི་ ཕྱིར་ཟེར་ན། སྔར་ གྱི་
རིགས་པ་ལ་བརྟེན་ནས་ཁེགས་སོ། །ཁ་ཅིག་ན་རེ། རྟག་པ་ཆོས་ཅན།
བྱས་པས་སྟོང་སྟེ། རིམ་དང་ཅིག་ཅར་གྱི་དོན་བྱེད་ནུས་པས་སྟོང་པའི་
ཕྱིར། ཞེས་པའི་རྟགས་སྦྱོར་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་ལྡོག་ཁྱབ་སྒྲུབ་བྱེད་གནོད་པ་ཅན་གྱི་རྟགས་ཡང་དག་གི་རྟགས་
སྦྱོར་ ཡིན་ཟེར་ན། མེ་དུ་གཉིས་ཆོས་ཅན། སྦྱོར་བ་དེ་ ལ་དེར་ ཐལ།
དེའི་ཕྱིར་ཏེ། དེ་འདྲའི་དོན་བྱེད་ནུས་པ་མ་ཡིན་པའི་ཕྱིར། མ་གྲུབ་ན།
ཅིག་ཅར་གྱི་དོན་བྱེད་ནུས་པ་ཡིན་པར་ཐལ། མ་གྲུབ་པའི་ཕྱིར། འདོད་
ན། ཅིག་ ཅར་ དུ་ གྲུབ་ པར་ ཐལ་ ལོ། །གཞན་ ཡང་། གཟུགས་ དང་
གཟུགས་ཀྱི་སྟེང་གི་མི་རྟག་པ་ཆོས་ཅན། དེར་ཐལ། དེའི་ཕྱིར་ཏེ། དེ་
369



འདྲའི་དོན་བྱེད་ནུས་པ་མ་ཡིན་པའི་ཕྱིར། མ་གྲུབ་ན། རིམ་གྱི་དོན་བྱེད་
ནུས་པ་ཡིན་པར་ཐལ། མ་གྲུབ་པའི་ཕྱིར། འདོད་ན། རིམ་ཅན་དུ་གྲུབ་
པར་ཐལ་ལོ།།
༈ གཉིས་ པ་ རང༌ ལུགས་ བཞག་ པ་ ལ། སྦྱོར་ བ་ དང༌།
མཐའ་དཔྱད་པ་གཉིས། དང་པོ་ནི། བྱས་པ་ཆོས་ཅན། རང་གྲུབ་ཙམ་
ནས་འཇིག་ངེས་ཡིན་ཏེ། རང་འཇིག་པ་རང་ལས་ཕྱིས་འབྱུང་གི་རྒྱུ་དོན་
གཞན་ལ་ལྟོས་མི་དགོས་པའི་དངོས་པོ་ཡིན་པའི་ཕྱིར། །
༈ གཉིས་ པ་ མཐའ་ དཔྱད་ པ་ ལ། ལྟོས་ མེད་ ཀྱི་ རྟགས་
བཤད་པ་དང་། གནོད་པ་ཅན་གྱི་རྟགས་བཤད་པ་གཉིས། དང་པོ་ལ་
རྟགས་བཀོད་པ་དང་། ཚུལ་སྒྲུབ་པ་གཉིས། དང་པོ་ནི། རྩ་བའི་སྦྱོར་བ་
དེ་བགོད་ཅིང་། དེ་ཉིད་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་
ཁྱབ་སྒྲུབ་བྱེད་ལྟོས་མེད་ཀྱི་རྟགས་ཡང་དག་གི་རྟགས་སྦྱོར་དང་། བྱས་
མི་རྟག་གི་འབྲེལ་བའི་རང་ལྡོག་སྒྲུབ་བྱེད་ལྟོས་མེད་ཀྱི་རྟགས་ཡང་དག་
གི་རྟགས་སྦྱོར་ཡིན་ནོ། །གཉིས་པ་ལ། ཕྱོགས་ཆོས་སྒྲུབ་པ་དང་། ཁྱབ་
པ་སྒྲུབ་པ་གཉིས། དང་པོ་ནི། བྱས་པ་ཆོས་ཅན། རང་འཇིག་པ་རང་
ལས་ཕྱིས་འབྱུང་གི་རྒྱུ་དོན་གཞན་ (༩༣ན ) ལ་ལྟོས་མི་དགོས་ཏེ།
རང་ལས་ཕྱིས་འབྱུང་གི་རྒྱུ་དོན་གཞན་པ་དེས་རང་ཉིད་ཀྱི་འཇིག་པ་མི་
སྐྱེས་པའི་ཕྱིར། དེས་རང་གི་འཇིག་པ་དངོས་པོ་ཡང་མི་སྐྱེད། དེས་རང་
གི་འཇིག་པ་དངོས་མེད་ ཀྱང་ མི་སྐྱེས་ པའི་ ཕྱིར། གཉིས་པ་གྲུབ་སྟེ།
370



དངོས་མེད་ལ་རྒྱུའི་བྱེད་པ་མི་འཇུག་པའི་ཕྱིར། དང་པོ་གྲུབ་ཏེ། དེས་
རང་གི་འཇིག་པ་རང་དང་ངོ་བོ་གཅིག་ཏུ་ཡང་མི་སྐྱེ་དེས་རང་གི་འཇིག་
པ་རང་དང་ངོ་བོ་ཐ་དད་དུ་ཡང་མི་སྐྱེས་པའི་ཕྱིར། དང་པོ་མ་གྲུབ་ན།།
བྱས་པ་ཆོས་ཅན། རང་གྲུབ་ཙམ་ནས་འཇིག་ངེས་སུ་ཐལ། རང་ཉིད་
འཇིག་པ་དང་ངོ་བོ་གཅིག་ཏུ་སྐྱེས་པའི་ཕྱིར། རྟགས་ཁས། གཉིས་པ་
མ་གྲུབ་ན། བྱས་པ་ཆོས་ཅན། འཇིག་པ་མ་ཡིན་པར་ཐལ། འཇིག་པ་
ལས་ངོ་བོ་གཞན་ཡིན་པའི་ཕྱིར་ཏེ། རང་གི་འཇིག་པ་ལས་ངོ་བོ་ཐ་དད་
དུ་ སྐྱེས་ པའི་ ཕྱིར། རྟགས་ ཁས་ ཞེས་ པའོ། །གཉིས་ པ་ ནི། སྦྱོར་བ་
འདིའི་ཁྱབ་པ་ཡང་ཚད་མ་རྣམ་པ་གསུམ་གྱི་བྱེད་པ་ལ་བརྟེན་ནས་ངེས་
པར་བྱེད་པ་ཡིན་ནོ། །
༈ གཉིས་པ་གནོད་པ་ཅན་གྱི་རྟགས་བཤད་པ་ལ། རྟགས་
བཀོད་ པ་ དང་། ཚུལ་ སྒྲུབ་ པ་ གཉིས། དང་པོ་ནི། རྟག་པ་ཆོས་ཅན།
བྱས་པས་སྟོང་སྟེ། དོན་བྱེད་ནུས་པས་སྟོང་པའི་ཕྱིར། གཉིས་པ་ལ།
ཕྱོགས་ཆོས་སྒྲུབ་པ་དང་། ཁྱབ་པ་སྒྲུབ་པ་གཉིས། དང་པོ་ནི། རྟག་པ་
ཆོས་ཅན། དོན་བྱེད་ནུས་པས་སྟོང་སྟེ། རིམ་གྱི་དོན་བྱེད་ནུས་པས་ཀྱང་
སྟོང་། ཅིག་ཅར་གྱི་དོན་བྱེད་ནུས་པས་ཀྱང་སྟོང་པའི་ཕྱིར། དང་པོ་གྲུབ་
སྟེ། རང་གི་འབྲས་བུ་རྣམས་ཅིག་ཅར་དུ་སྐྱེད་བྱེད་ཡིན་པའི་ཕྱིར་ཏེ།
རང་གི་འབྲས་བུ་སྐྱེད་བྱེད་ཀྱི་རྟག་པ་ཡིན་པའི་ཕྱིར། རྟགས་ཁས།
གཉིས་པ་གྲུབ་སྟེ། རང་གི་འབྲས་བུ་སྐྱེད་བྱེད་ཀྱི་རྟག་པ་གང་ཞིག་
371



འབྲས་བུ་ཐམས་ཅད་ཅིག་ཅར་དུ་གྲུབ་པ་མ་ཡིན་པའི་ཕྱིར། གཉིས་པ་
ནི་སྦྱོར་བ་དེའི་ཁྱབ་པ་ཡང་ཚད་མ་རྣམ་པ་གསུམ་གྱི་བྱེད་པ་ལ་བརྟེན་
ནས་ངེས་པར་བྱེད་པ་ཡིན་ནོ། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་སྒྲུབ་བྱེད་ཀྱི་རྟགས་ཡང་དག་
འགོད་པ་སྐབས་སུ་བབས་པའི་གང་ཟག་ཡིན་ན། བྱས་པ་རང་གྲུབ་
ཙམ་ནས་འཇིག་ངེས་སུ་སྒྲུབ་པའི་རྟགས་ཡང་དག་བགོད་པ་སྐབས་སུ་
བབས་པའི་གང་ཟག་ཡིན་དགོས་པར་ཐལ། ཁྱོད་བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་རྗེས་ཁྱབ་སྒྲུབ་བྱེད་ལྟོས་མེད་ཀྱི་རྟགས་ཡང་དག་
གི་རྟགས་སྦྱོར་དེ་འཐད་པའི་ཕྱིར། འདོད་ན། བྱས་པ་རང་གྲུབ་ཙམ་
ནས་འཇིག་ངེས་སུ་ཚད་མས་ངེས་པའི་གང་ཟག་ཡིན་ན་དེའི་རྟགས་
ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་ངེས་པའི་གང་ཟག་ (༩༣བ )
ཡིན་དགོས་པར་ཐལ། དེ་ལྟར་ཚད་མས་ངེས་ནས་དེའི་རྟགས་ཀྱིས་དེ་
སྒྲུབ་ཀྱི་རྗེས་ཁྱབ་སྒྲུབ་བྱེད་ཀྱི་རྟགས་ཡང་དག་འགོད་པ་སྐབས་སུ་
བབས་པའི་གང་ཟག་མེད་པའི་ཕྱིར་ཟེར་ན་མ་ཁྱབ། མ་གྲུབ་ན། དེ་
འདྲའི་གང་ཟག་ཆོས་ཅན། ཆོས་ཅན་དེ་མ་ཡིན་པར་ཐལ། བྱས་པ་རང་
གྲུབ་ཙམ་ནས་འཇིག་ངེས་སུ་ཚད་མས་ངེས་པའི་གང་ཟག་མ་ཡིན་པའི་
ཕྱིར་ཏེ། དེ་ རང་གྲུབ་ཙམ་ནས་འཇིག་ངེས་སུ་སྒྲུབ་པའི་རྟགས་ཡང་
དག་བགོད་པ་སྐབས་སུ་བབས་པའི་གང་ཟག་ཡིན་པའི་ཕྱིར་ཏེ། བྱས་
372



རྟགས་ཀྱིས་དེ་སྒྲུབ་ཀྱི་རྗེས་ཁྱབ་སྒྲུབ་བྱེད་ཀྱི་རྟགས་ཡང་དག་བགོད་པ་
སྐབས་སུ་བབས་པའི་གང་ཟག་ཡིན་པའི་ཕྱིར། འཁོར་གསུམ་ཟེར་ན།
གོང་དུ་མ་ཁྱབ་བོ། །བྱས་པ་ལ་ཁོ་ན་རེ། བྱས་པ་རང་གྲུབ་ཙམ་ནས་
འཇིག་ངེས་སུ་ཚད་མས་ངེས་པའི་གང་ཟག་ཡིན་ན། བྱས་རྟགས་ཀྱིས་
དེ་སྒྲུབ་ཀྱི་རྗེས་ཁྱབ་ཚད་མས་ངེས་པའི་གང་ཟག་ཡིན་དགོས་པར་ཐལ།
བྱས་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་ངེས་པར་བྱེད་དགོས་ཀྱི་
གང་ཟག་ཡིན་ན། ཅིག་ཤོས་དེ་ཚད་མས་ངེས་དགོས་ཀྱི་གང་ཟག་ཡིན་
དགོས་པའི་ཕྱིར་ཏེ། དེ་རྟགས་ཡང་དག་ལ་བརྟེན་ནས་རྟོགས་པར་བྱེད་
དགོས་ཀྱི་གང་ཟག་ཡིན་ན། གཅིག་ཤོས་དེ་རྟགས་ཡང་དག་ལ་བརྟེན་
ནས་རྟོགས་པར་བྱེད་དགོས་ཀྱི་གང་ཟག་ཡིན་དགོས་པའི་ཕྱིར་ཏེ། དེ་
རྟགས་ ཡང་ དག་ ལ་བརྟེན་ནས་ སྒྲུབ་ དགོས་ ཀྱི་ གང་ ཟག་ ཡིན་ན།
གཅིག་ཤོས་དེ་རྟགས་ཡང་དག་ལ་བརྟེན་ནས་སྒྲུབ་དགོས་ཀྱི་གང་ཟག་
ཡིན་ དགོས་ པའི་ ཕྱིར། དེ་ སྒྲུབ་ བྱེད་ ཀྱི་ རྟགས་ ཡང་ དག་ འགོད་ པ་
སྐབས་སུ་བབས་པའི་གང་ཟག་ཡིན་ན། གཅིག་ཤོས་དེ་སྒྲུབ་བྱེད་ཀྱི་
རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཡིན་དགོས་
པའི་ཕྱིར། རྟགས་ཁས། རྩ་བར་འདོད་ན། བྱས་པ་སྒྲ་མི་རྟག་པར་སྒྲུབ་
པའི་མཐུན་ཕྱོགས་ཁོ་ན་ལ་ཡོད་པར་ཚད་མས་ངེས་ནས་བྱས་རྟགས་
ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་མ་ངེས་པའི་གང་ཟག་ཆོས་ཅན།
དེར་ཐལ། དེའི་ཕྱིར་ཏེ། བྱས་པ་མི་རྟག་པར་ཚད་མས་ངེས་པའི་གང་
373



ཟག་ཡིན་པའི་ཕྱིར། རྟགས་སླ་ཟེར་རོ། །
དེས་ན་དངོས་པོའི་ཡུལ་ཅན་གྱི། །ཅེས་སོགས་ཀྱི་
དོན་བཤད་པ།་
༈ དེས་ན་དངོས་པོའི་ཡུལ་ཅན་གྱི། །ཅེས་སོགས་ཀྱི་སྐབས་
སུ། དགག་བཞག་སྤངས་གསུམ། དང་པོ་ལ་ཁ་ཅིག་ན་རེ། དེ་སྒྲུབ་ཀྱི་
ཚུལ་གསུམ་གང་ཞིག །དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
བཟུང་བྱ་ཡིན་ན་སྒྲུབ་པ་ཡིན་པས་ཁྱབ་པ། དེ་སྒྲུབ་ཀྱི་སྒྲུབ་རྟགས་ཡང་
དག་གི་མཚན་ཉིད། དེ་གང་ཞིག་དེ་ཡིན་ན་དགག་པ་ཡིན་པས་ཁྱབ་པ་
དེ་སྒྲུབ་ཀྱི་དགག་རྟགས་ཡང་དག་གི་མཚན་ཉིད་ཟེར་ན། མཚན་ཉིད་
དང་པོ་དེ་མེད་པར་ཐལ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ སུ་
བཟུང་བྱ་ཡིན་ན། སྒྲུབ་པ་ཡིན་པས་ཁྱབ་པ་མེད་པའི་ཕྱིར། རྟགས་སླ།
འདོད་ན་སོང་། དེ་ཡོད་པར་ཐལ། དེ་སྒྲུབ་ཀྱི་སྒྲུབ་རྟགས་ཡང་དག་
ཡོད་པའི་ཕྱིར། འཁོར་གསུམ། དེས་ཅིག་ཤོས་ཀྱང་ཁེགས་སོ། ཁ་ཅིག་
ན་རེ། མཚན་ཉིད་དེ་གཉིས་གཞི་མཐུན་བསྡུས་ནས་འཇོག་ཟེར་ན། །
སྔར་གྱིས་ཁེགས་སོ། །ཁ་ཅིག་ན་རེ། དེ་སྒྲུབ་ཀྱི་ཚུལ་གསུམ་ (༩༤ན
)གང་ཞིག །ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་ཡང་ཡིན། སྒྲུབ་པ་ཡང་ཡིན་པའི་གཞི་མཐུན་སྲིད་པ།
ཁྱོད་དང་པོ་དེ་ཡིན་པའི་མཚན་ཉིད། དེ་གང་ཞིག །དེ་ཡང་ཡིན་
374



དགག་པ་ཡང་ཡིན་པའི་གཞི་མཐུན་སྲིད་པ། ཁྱོད་གཉིས་པ་དེ་ཡིན་
པའི་མཚན་ཉིད་ཟེར་བ་དང་། སྐད་ཅིག་མ་བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱར་ཁས་ལེན་པ་
ནང་འགལ་ཏེ། མ་འཁྲུལ་བའི་རིག་པ་ཆོས་ཅན། རྟོག་མེད་ཀྱི་ཤེས་པ་
སྒྲུབ་པ་ཡིན་པར་ཐལ། གཟུགས་འཛིན་དབང་ཤེས་རྟོག་མེད་ཀྱི་ཤེས་
པར་ སྒྲུབ་ པའི་སྒྲུབ་རྟགས་ཡང་དག་ཡིན་པའི་ཕྱིར་ཏེ། དེ་སྒྲུབ་ཀྱི་
མཚན་ཉིད་དེའི་ཕྱིར། དང་པོ་སླ། གཉིས་པ་མ་གྲུབ་ན། དེ་ཆོས་ཅན།
དེར་ཐལ། གསལ་སྣང་ཅན་གྱི་རིག་པ་དེ་འདྲའི་གཞི་མཐུན་ཡིན་པའི་
ཕྱིར་ཏེ། དེ་དང་པོ་གང་ཞིག ཕྱི་མ་ཡིན་པའི་ཕྱིར། དང་པོ་མ་གྲུབ་
ན་སོང་། དེ་དེར་ཐལ། སྐད་ཅིག་མ་བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་གང་ཞིག །གསལ་
སྣང་ཅན་གྱི་རིག་པ། རྟོག་མེད་ཀྱི་ཤེས་པའི་མཚན་ཉིད་ཡིན་པའི་ཕྱིར།
རྟགས་གཉིས་པ་དེར་ཐལ། གསལ་བར་སྣང་བ་ཅན་བློ་གང་། །དེ་ནི་
རྟོག་མེད། །ཅེས་གསུངས་པའི་ཕྱིར། རྩ་བར་འདོད་མི་ནུས་སོ། གཞན་
ཡང་། མ་བྱས་པའི་ཆོས་ཆོས་ཅན། རྟག་པ་དགག་པ་ཡིན་པར་ཐལ།
སྒྲའི་དོན་སྤྱི་རྟག་པར་སྒྲུབ་པའི་དགག་རྟགས་ཡང་དག་ཡིན་པའི་ཕྱིར།
མ་གྲུབ་ན་སོང་། དེར་ཐལ། དེ་སྒྲུབ་ཀྱི་མཚན་ཉིད་དེའི་ཕྱིར། དང་པོ་
སླ། གཉིས་ པ་ སོང་། དེར་ཐལ། ཆོས་དང༌སྐད་ཅིག་མ་མ་ཡིན་པའི་
གཞི་མཐུན་པ་དེ་འདྲའི་གཞི་མཐུན་ཡིན་པའི་ཕྱིར་ཏེ། དང་པོ་གང་ཞིག་
375



།ཕྱི་མ་ཡིན་པའི་ཕྱིར། དང་པོ་སོང་། དེ་དེར་ཐལ། སྐད་ཅིག་མ་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་དེ་ཡིན་པའི་ཕྱིར། རྟགས་ཁས།
རྩ་བར་འདོད་མི་ནུས་སོ།།
༈ གཉིས་པ་རང་ལུགས་བཞག་པ་ལ། དོན་ནི་སྒྲུབ་རྟགས་
ཡང་དག་དེ་ལ་གཉིས་སུ་ཡོད་དེ། དེ་ལ་འབྲས་རྟགས་ཡང་དག་དང་།
རང་བཞིན་གྱི་རྟགས་ཡང་དག་གཉིས་སུ་ངེས་པའི་ཕྱིར། མཐའ་དཔྱད་
པ་ནི། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན་སྒྲུབ་
པ་ཡང་ཡིན་པའི་གཞི་མཐུན་སྲིད་པ་གང་ཞིག །དེ་སྒྲུབ་ཀྱི་ཚུལ་
གསུམ། དེ་སྒྲུབ་ཀྱི་སྒྲུབ་རྟགས་ཡང་དག་གི་མཚན་ཉིད། སྒྲུབ་རྟགས་
ཡང་དག་ལ་དབྱེ་ན་འབྲས་རྟགས་ཡང་དག་དང༌། རང་བཞིན་གྱི་རྟགས་
ཡང་དག་གཉིས་སུ་ཡོད་ཅིང་དེ་གཉིས་གང་རུང་ཡིན་ན། སྒྲུབ་རྟགས་
ཡང་དག་ཡིན་པའི་ཁྱབ་པའི་ཕྱིར་ཏེ། རང་འགྲེལ་ལས། དེལ་གཉིས་
ནི་དངོས་པོ་སྒྲུབ་པ་ཡིན་ལ། གཅིག་ནི་དགག་པའི་གཏན་ཚིགས་སོ།
ཞེས་དང་། ཤཱཀྱས། དངོས་པོར་སྒྲུབ་པ་ནི། དངོས་པོར་ཡོད་པ་སྒྲུབ་པ་
སྟེ། སྒྲུབ་པ་སྒྲུབ་པའོ། །ཞེས་གསུངས་པའི་ཕྱིར། དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ཡང་ཡིན། ( ༩༤བ ) དགག་པ་ཡང་ཡིན་
པའི་གཞི་མཐུན་སྲིད་པ་གང་ཞིག །དེ་སྒྲུབ་ཀྱི་ཚུལ་གསུམ། དེ་སྒྲུབ་
ཀྱི་དགག་རྟགས་ཡང་དག་གི་མཚན་ཉིད། དགག་རྟགས་ཡང་དག་དང་།
མ་དམིགས་པའི་རྟགས་ཡང་དག་དོན་གཅིག །དེ་ལ་དབྱེ་ན། མི་
376



སྣང་བ་མ་དམིགས་པའི་རྟགས་ཡང་དག་དང་། སྣང་རུང་མ་དམིགས་
པའི་རྟགས་ཡང་དག་གཉིས་སུ་ཡོད། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། སྒྲ་མི་རྟག་
པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན། སྒྲུབ་པ་
ཡིན་དགོས་པར་ཐལ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་
བྱ་དང་དགག་པའི་གཞི་མཐུན་མེད་པའི་ཕྱིར། འདོད་ན། བརྗོད་བྱེད་
ཀྱི་སྒྲ་མི་རྟག་པར་སྒྲུབ་པའི་དེ་ཡིན་ན། སྒྲུབ་པ་ཡིན་དགོས་པར་ཐལ་།།
འདོད་པའི་ཕྱིར། འདོད་ན། མི་རྟག་པ་བརྗོད་བྱེད་ཀྱི་སྒྲ་མི་རྟག་པར་
སྒྲུབ་པའི་དེ་ཡིན་ན། སྒྲུབ་པ་ཡིན་དགོས་པར་ཐལ། འདོད་པའི་ཕྱིར།
འདོད་ན། གང་ཟག་གི་བདག་མེད་ཆོས་ཅན། བརྗོད་བྱེད་ཀྱི་སྒྲ་མི་རྟག་
པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་མེད་པར་ཐལ།
མི་རྟག་པ་དེ་སྒྲུབ་ཀྱི་དེ་མ་ཡིན་པའི་ཕྱིར། མ་གྲུབ་ན། དེ་ཆོས་ཅན།
སྒྲུབ་པ་ཡིན་པར་ཐལ། མ་གྲུབ་པ་དེའི་ཕྱིར། འཁོར་གསུམ་ཟེར་ན།
བརྗོད་བྱེད་ཀྱི་སྒྲ་མི་རྟག་པར་སྒྲུབ་པའི་དེ་ཡིན་ན། ཡོད་པས་མ་ཁྱབ་
པར་ཐལ། མི་རྟག་པ་བརྗོད་བྱེད་ཀྱི་སྒྲ་མི་རྟག་པར་སྒྲུབ་པའི་དེ་ཡིན་
ན། ཡོད་པས་མ་ཁྱབ་པའི་ཕྱིར། མ་གྲུབ་ན། རི་བོང་གི་རྭ་ཆོས་ཅན།
བརྗོད་བྱེད་ཀྱི་སྒྲ་མི་རྟག་པར་སྒྲུབ་པའི་དེ་མེད་པར་ཐལ། མི་རྟག་པ་དེ་
མ་ཡིན་པའི་ ཕྱིར། མ་གྲུབ་ན། དེ་ཆོས་ཅན། ཡོད་པར་ཐལ། མ་གྲུབ་
པའི་ཕྱིར། འཁོར་གསུམ། ཁ་ཅིག་ན་རེ། དེ་སྒྲུབ་ཀྱི་སྒྲུབ་རྟགས་ཡང་
377



དག་ཡོད་ན། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན། །
སྒྲུབ་པ་ཡིན་པས་ཁྱབ་པ་ཡོད་པར་ཐལ། སྒྲ་མི་རྟག་པར་སྒྲུབ་པའི་དེ་
ཡིན་ན། སྒྲུབ་ པ་ ཡིན་ དགོས་ པའི་ ཕྱིར་ཟེར་ན་མ་ཁྱབ། དེ་ སྒྲུབ་ ཀྱི་
དགག་རྟགས་ཡང་དག་ཡོད་ན། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་
སུ་བཟུང་བྱ་ཡིན་ན། དགག་པ་ཡིན་པའི་ཁྱབ་པ་ཡོད་པར་ཐལ། སྒྲ་
རྟག་པ་མ་ཡིན་པར་སྒྲུབ་པའི་དེ་ཡིན་ན་དགག་པ་ཡིན་དགོས་པའི་ཕྱིར་
ཟེར་ན་མ་ཁྱབ། འདོད་ན་སླའོ། །
རིག་བྱེད་པས་འདོད་པའི་ལྡོག་ཁྱབ་རྐྱང་པ་ཅན་གྱི་
རྟགས་ཡང་དག་དགག་པ།
། རིག་བྱེད་པས་སྐྱེས་བུས་མ་བྱས་པའི་ངག །རིག་བྱེད་ཀྱི་
ངག་བདེན་པའི་དོན་ཅན་དུ་སྒྲུབ་པའི་ལྡོག་ཁྱབ་རྐྱང་པ་ཅན་གྱི་རྟགས་
ཡང་དག་ཏུ་ཁས་བླངས་པ་འགོག་པ་ལ། གང་ལ་བསྒྲུབ་བྱའི་མི་མཐུན་
ཕྱོགས། །ཞེས་པ་འདི་གསུངས། འདིའི་སྐབས་སུ་དགག་གཞག་སྤངས་
གསུམ། དང་པོ་ལ། ཁ་ཅིག་ན་རེ། དེ་སྒྲུབ་ཀྱི་སྒྲུབ་ཚུལ་དང་མཐུན་
པར་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་མི་སྟོང་བ། དེ་སྒྲུབ་ཀྱི་མཐུན་ཕྱོགས་
ཀྱི་མཚན་ཉིད། དེ་ སྒྲུབ་ ཀྱི་ བསྒྲུབ་ཚུལ་དང་མཐུན་པར་ དེ་སྒྲུབ་ ཀྱི་
བསྒྲུབ་བྱའི་ཆོས་ཀྱི་སྟོང་བ། དེ་སྒྲུབ་ཀྱི་མི་མཐུན་ཕྱོགས་ཀྱི་མཚན་ཉིད་
ཟེར་ན། རྟག་པ་མ་ཡིན་པ་ཆོས་ཅན། སྒྲ་མི་རྟག་པར་སྒྲུབ་པའི་མཐུན་
378



ཕྱོགས་ཡིན་པར་ཐལ། མཚན་ཉིད་དེའི་ཕྱིར་ཏེ། དེ་སྒྲུབ་ཀྱི་སྒྲུབ་བྱའི་
ཆོས་ཡིན་པའི་ཕྱིར། འདོད་ན། མི་རྟག་པ་ཡིན་པར་ཐལ་ལོ། །གཞན་
ཡང་། དེ་ཆོས་ཅན། དེ་སྒྲུབ་ཀྱི་བསྒྲུབ་བྱའི་ (༩༥ན ） ཆོས་མ་ཡིན་
པར་ཐལ། དེས་སྟོང་པའི་ཕྱིར་ཏེ། མཚན་ཉིད་གཉིས་པ་དེའི་ཕྱིར་ཏེ།
མཚོན་བྱ་དེའི་ཕྱིར། །
༈ གཉིས་པ་རང་ལུགས་གཞག་པ་ལ། སྦྱོར་བ་དང་མཐའ་
དཔྱད་པ་གཉིས། དང་པོ་ནི། སྐྱེས་བུས་མ་བྱས་པའི་ངག་ཆོས་ཅན།
རིག་བྱེད་ཀྱི་ངག་བདེན་པའི་དོན་ཅན་དུ་སྒྲུབ་པའི་རྗེས་ཁྱབ་ཡིན་པར་
ཐལ། དེ་སྒྲུབ་ ཀྱི་ ལྡོག་ ཁྱབ་ ཡིན་ པའི་ ཕྱིར། ཁྱབ་སྟེ། དེ་སྒྲུབ་ ཀྱི་མི་
མཐུན་ཕྱོགས་ལ་མེད་པ་ཁོ་ནར་ངེས་པའི་གཏན་ཚིགས་ཡིན་ན། དེ་
སྒྲུབ་ཀྱི་མཐུན་ཕྱོགས་ལ་རྗེས་སུ་འགྲོ་བའི་གཏན་ཚིགས་ཡིན་དགོས་
པའི་ཕྱིར། །
༈ གཉིས་པ་མཐའ་དཔྱད་པ་ནི། སྒྲ་མི་རྟག་པར་སྒྲུབ་པའི་
སྒྲུབ་ཚུལ་དང་མཐུན་པར་མི་རྟག་པས་མི་སྟོང་བ། སྒྲ་མི་རྟག་པར་སྒྲུབ་
པའི་མཐུན་ ཕྱོགས་ ཀྱི་ མཚན་ ཉིད། མཚན་ གཞི་ནི། དངོས་པོ་མཐའ་
དག་ལ་བྱེད། སྒྲ་མི་རྟག་པར་སྒྲུབ་པའི་སྒྲུབ་ཚུལ་དང་མཐུན་པར་མི་
རྟག་པས་སྟོང་བ། དེ་སྒྲུབ་ཀྱི་མི་མཐུན་ཕྱོགས་ཀྱི་མཚན་ཉིད། དེ་ལ་
དབྱེ་ན། མེད་པ་མི་མཐུན་ཕྱོགས། གཞན་པ་མི་མཐུན་ཕྱོགས། འགལ་
བ་མི་མཐུན་ཕྱོགས་དང་གསུམ་དུ་ཡོད། དང་པོ་ནི། རི་བོང་རྭ་ལྟ་བུ།
379



གཉིས་པ་ནི། ཤེས་བྱ་ལྟ་བུ། གསུམ་པ་ནི། རྟག་པ་ལྟ་བུའོ། །དེས་ན་
སྒྲ་མི་རྟག་པར་སྒྲུབ་པའི་མཐུན་ཕྱོགས་དང་མི་མཐུན་ཕྱོགས་དངོས་
འགལ་ཡིན་ཏེ། མི་རྟག་པ་དང་། མི་རྟག་པ་མ་ཡིན་པ་དངོས་འགལ་
ཡིན་པའི་ཕྱིར། །
༈ གསུམ་པ་རྩོད་པ་སྤོང་བ་ལ་ཁ་ཅིག་ན་རེ། མཚན་ཉིད་དེ་
མི་འཐད་པར་ཐལ། མཉན་བྱ་དེ་སྒྲུབ་ཀྱི་མཐུན་ཕྱོགས་ཀྱི་མཚན་གཞི་
གང་ཞིག །དེ་མཚན་ཉིད་དེར་ཚད་མས་ངེས་པའི་གང་ཟག་ཡིན་ན།།
དེ་མཚོན་བྱ་དེར་ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཏེ།
དེ་མི་རྟག་པར་ཚད་མས་ངེས་པའི་གང་ཟག་ཡིན་ན། དེ་ཡིན་དགོས་
པའི་ཕྱིར་ཏེ། དེ་ཡིན་ན། དེ་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་
མས་ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་དེ་སྒྲུབ་ལ་ཕྱོགས་
ཆོས་ཅན་དུ་སོང་བའི་གང་ཟག་ཡིན་ན། དེ་མི་རྟག་པར་ཚད་མས་ངེས་
པའི་གང་ཟག་མ་ཡིན་དགོས་པའི་ཕྱིར། ཟེར་ན་མ་ཁྱབ། གནོད་བྱེད་དེ་
ལྟར་བརྗོད་ནས། ཁོ་རང་གི་ལུགས་ལ་སྒྲ་མི་རྟག་པར་སྒྲུབ་པའི་སྒྲུབ་
ཚུལ་དང་མཐུན་པར་སྐད་ཅིག་མས་མི་སྟོང་བ། དེའི་མཚན་ཉིད་ཟེར་ན།
སྒྲ་སྐད་ཅིག་མར་སྒྲུབ་པའི་མཐུན་ཕྱོགས་ཀྱི་མཚན་ཉིད་མེད་པར་ཐལ།
དེ་སྒྲུབ་ཀྱི་སྒྲུབ་ཚུལ་དང་མཐུན་པར་མི་རྟག་པས་མི་སྟོང་བ་དེ་ཡང་དེའི་
མཚན་ཉིད་མ་ཡིན། དེ་དང་མཐུན་པར་སྐད་ཅིག་མས་མི་སྟོང་བ་དེ་
ཡང་ དེའི་ མཚན་ཉིད་མ་ཡིན་པའི་ཕྱིར། གཉིས་པ་མ་གྲུབ་ན་ སོང་།
380



དེར་ཐལ། མཉན་བྱ་དེའི་མཚན་གཞི་གང་ཞིག དེ་མཚན་ཉིད་དེར་
ཚད་མས་ངེས་པའི་གང་ཟག་ཡིན་ན། དེ་མཚོན་བྱ་དེར་ཚད་མས་ངེས་
པའི་གང་ཟག་ཡིན་དགོས་པའི་ཕྱིར་ཏེ། དེ་སྐད་ཅིག་མར་ཚད་མས་
ངེས་པའི་གང་ཟག་ཡིན་ན། དེ་ཡིན་དགོས་པའི་ཕྱིར་ཏེ། དེ་ཡིན་ན་
(༩༥བ)དེ་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་ངེས་
པའི་གང་ཟག་ཡིན་དགོས་པའི་ཕྱིར་ཏེ། དེ་དེ་སྒྲུབ་ལ་ཕྱོགས་ཆོས་ཅན་
དུ་སོང་བའི་གང་ཟག་ཡིན་ན། དེ་སྐད་ཅིག་མར་ཚད་མས་ངེས་པའི་
གང་ཟག་ཡིན་དགོས་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་སྒྲུབ་
ཀྱི་ཐུན་མོང་བའི་མ་ངེས་པའི་གཏན་ཚིགས་ཡིན་པའི་ཕྱིར། ཁ་ཅིག་ན་
རེ། མཐུན་ཕྱོགས་དང་མི་མཐུན་ཕྱོགས་དངོས་འགལ་ཡིན་པར་ཐལ།
སྒྲ་མི་རྟག་པར་སྒྲུབ་པའི་དེ་གཉིས་དངོས་འགལ་ཡིན་པའི་ཕྱིར་ཟེར་ན་
མ་ཁྱབ་སྟེ། མི་མཐུན་ཕྱོགས་མེད་པའི་ཕྱིར་ཏེ། ཡོད་ན་མཐུན་ཕྱོགས་
ཡིན་དགོས་པའི་ ཕྱིར་ཏེ། ཡོད་ན་ཕན་བདེའི་དགེ་ལེགས་ཡོད་པར་
སྒྲུབ་པའི་མཐུན་ཕྱོགས་ཡིན་དགོས་པའི་ཕྱིར། །
༈ འདིར་ སྨྲས་ པ། རང་ དོན་ ལེའུའི་ ལུང་ རིགས་ གཏེར་
མཛོད་ མཆོག །རང་ གཞན་ དོན་ གཉིས་ འབྱུང་ གནས་ བླ་ མའི་
གསུང་། །རང་གཞན་དོན་དུ་བྲིས་པའི་དགེ་བ་འདིས། །རང་གཞན་བླ་
མེད་བྱང་ཆུབ་མྱུར་ཐོབ་ཤོག །རང་དོན་ལེའུའི་རྣམ་པར་བཤད་པ་
ལུང་རིགས་གཏེར་མཛོད་ཅེས་བྱ་བ་འདི་ནི། འཆད་རྩོད་རྩོམ་གསུམ་གྱི་
381



སྒོ་ནས་བསྟན་པ་དང༌། སེམས་ཅན་ལ་ཕན་བདེ་རྒྱས་པར་མཛད་པའི་
བདག་ཉིད། པཎ་ཆེན་ཤནྟི་པ་བློ་གྲོས་རྒྱལ་མཚན་དཔལ་བཟང་པོའི་
ཞལ་སྔ་ནས་ཐུགས་བརྩེ་བ་ཆེན་པོས་དགྱེས་བཞིན་དུ་སྩལ་བའོ།།
བཀྲ་ཤིས།། དགེ་ལེགས་འཕེལ་བར་གྱུར་ཅིག །།
382



ཕྱོགས་སྒྲའི་རྣམ་གཞག་རྒྱལ་ཚབ་དགོངས་རྒྱན། །
༄༅། །ཕྱོགས་སྒྲའི་རྣམ་གཞག་རྒྱལ་ཚབ་དགོངས་རྒྱན་ཞེས་བྱ་
བ་བཞུགས་སོ། །རྒྱལ་ བ་ ཀུན་ གྱི་ཡབ་གཅིག་འཇམ་པའི་དབྱངས།
།རྒྱལ་བ་གཉིས་པ་བློ་བཟང་གྲགས་པའི་དཔལ། །རྒྱལ་ཚབ་གཉིས་པ་
ཀུན་མཁྱེན་དར་མ་སོགས། །ཕྱག་འོས་རྣམས་ལ་གུས་པས་ཕྱག་འཚལ་
ནས། །ཐར་ལམ་སྒྲུབ་བྱེད་གཏན་ཚིགས་ཡང་དག་གི །རྟགས་ཚུལ་དང་
པོའི་སྐབས་སུ་རྩོད་གཞི་ལ། །ཕྱོགས་སྒྲས་འདོགས་ཚུལ་རྒྱལ་ཚབ་དམ་
པའི་ལུགས། །དགོངས་པ་ཇི་བཞིན་གསལ་བར་བཤད་པར་བྱ། །དེ་ལ་
འདིར་རང་ཅག་གྲོལ་བ་དོན་གཉེར་གྱི་ལས་དང་པོ་བ་རྣམས་ཀྱིས་ལས་
སུ་བྱ་བ་དམ་པ་ནི་བླང་དོར་གྱི་གནས་ཕྱིན་ཅི་མ་ལོག་པར་རྟོགས་པར་
བྱས་ནས་ཉམས་སུ་ལེན་པ་ཉིད་ཡིན་ལ། དེ་ཡང་དང་པོར་མངོན་སུམ་
གྱིས་རྟོགས་པར་བྱེད་མི་ནུས་པས་རྗེས་དཔག་ལ་བརྟེན་ནས་རྟོགས་
པར་བྱེད་དགོས་ཤིང༌། རྗེས་དཔག་ཀྱང་རང་གི་རྟེན་དུ་གྱུར་པའི་ཚུལ་
གསུམ་པ་ཅན་གྱི་གཏན་ཚིགས་ལ་རག་ལས་པས་ཐོག་མར་དེ་ཉིད་
གཏན་ལ་འབེབས་དགོས་སོ། །དེའི་ཕྱིར་རྟགས་ཚུལ་དང་པོ་སྟོན་པའི་
སྐབས་སུ་རྩོད་གཞི་ལ་ཕྱོགས་ཀྱི་སྒྲས་བརྗོད་པའི་ཚུལ་ཤིན་ཏུ་རྟོགས་
དཀའ་བར་སྣང་བས་དེ་ཉིད་འཆད་པ་ལ། དཔལ་ལྡན་ཆོས་ཀྱི་གྲགས་
པས། ཕྱོགས་ནི་ཆོས་ཅན་ནོ། །ཞེས་པ་ནས། ཕྱོགས་ཞེས་སྨོས་པ་ཡིན་
ནོ། །ཞེས་ པའི་ བར་ གསུངས། དེའི་ དགོངས་ པ་ འགྲེལ་ པ་ ལ། རྣམ་
383



བཤད་ཐར་ལམ་གསལ་བྱེད་དུ། །གཏན་ཚིགས་ཀྱི་མཚན་ཉིད་འཆད་
པ་ན། །རྩོད་གཞི་ལ་ཕྱོགས་ཀྱི་སྒྲས་སྟོན་པ་མི་རིགས་པར་ཐལ། ཞེས་
པ་ ནས། རྩོད་ གཞི་ བདེ་ བླག་ཏུ་ གོ་ བའི་ ཕྱིར་ རོ། །ཞེས་ པའི་ བར་
གསུངས་ལ། དེ་དག་ནི་འདིར་གང་བཤད་པར་བྱ་བའི་ཆོས་སོ། །དེ་
ཡང་སྒྲ་མི་རྟག་པར་སྒྲུབ་པའི་གཏན་ཚིགས་ཡང་དག་གི་མཚན་ཉིད་ཀྱི་
ཕྱོགས་གཅིག་དེ་སྒྲུབ་ཀྱི་རྟགས་ཚུལ་དང་པོ་འཆད་པའི་སྐབས་སུ་དེ་
སྒྲུབ་ཀྱི་རྩོད་གཞི་ཆོས་ཅན་དུ་གྱུར་པའི་སྒྲ་ལ་དེ་སྒྲུབ་ཀྱི་ཕྱོགས་ཀྱི་མིང་
གིས་བསྟན་པ་ལཾཁ་ཅིག་ན་རེ། དེ་སྒྲུབ་ཀྱི་རྟགས་ཡང་དག་འགོད་པ་
སྐབས་སུ་བབས་པའི་གང་ཟག་གིས་དེ་སྒྲུབ་ཀྱི་ཕྱོགས་ཚད་མས་གྲུབ་
བམ། མ་གྲུབ། དང་པོ་ལྟར་ན། དེའི་ངོར་དེ་སྒྲུབ་ཀྱི་ཕྱོགས་བསྒྲུབ་བྱེད་
ཀྱི་རྟགས་ཡང་དག་བཀོད་པ་དོན་མེད་པར་ཐལ། དེའི་ཕྱིར། གཉིས་པ་
ལྟར་ན། དེས་བྱས་པ་ལྟ་བུ་དེ་སྒྲུབ་ཀྱི་ཕྱོགས་ཀྱི་ཆོས་སུ་ཚད་མས་མ་
གྲུབ་པར་ཐལ། དེས་དེ་སྒྲུབ་ཀྱི་ཕྱོགས་ཚད་མས་མ་གྲུབ་པའི་ཕྱིར་།
ཉེས་པ་དེ་གཉིས་ཀྱིས་ཕྱིར། སྒྲ་ལ་དེ་སྒྲུབ་ཀྱི་ཕྱོགས་ཀྱི་མིང་གིས་སྨོས་
མི་རིགས་པར་དེ་སྒྲུབ་ཀྱི་ཆོས་ཅན་གྱི་མིང་གིས་སྨོས་རིགས་སོ་སྙམ་
པའི་དོགས་པ་ཚད་མའི་སྟོབས་ཀྱིས་གདུལ་བྱ་དག་ལ་སྐྱེ་བར་འགྱུར་རོ་
ཞེ་ན། གདུལ་བྱའི་གཙོ་བོ་རྣམས་ལ་དེ་ལྟ་བུའི་དོགས་པ་སྐྱེ་མི་རིགས་
མོད། གདུལ་བྱ་ཕལ་པ་འགའ་ཞིག་ལ་སྐྱེ་སྲིད་ཀྱང་། སྔར་གྱི་ཉེས་པ་
དེ་དག་མེད་དོ་ཞེས་འཆད་པ་ནི། སྒྲ་ལ་དེ་སྒྲུབ་ཀྱི་ཆོས་ཅན་གྱི་མིང་
384



གིས་སྨོས་པ་ཡང་མི་རིགས་པར་ཐལ། དེ་སྒྲུབ་ཀྱི་ཆོས་ཅན་ཞེས་པའི་
སྒྲ་དེ་སྒྲུབ་ཀྱི་རྩོད་གཞི་ཆོས་ཅན་ལ་འཇུག་པར་མ་ཟད། དེ་སྒྲུབ་ཀྱི་
མཐུན་དཔེ་ཆོས་ཅན་དང༌། མི་མཐུན་དཔེ་ཆོས་ཅན་ལ་ཡང་འཇུག་པས།
དེ་སྒྲུབ་ཀྱི་ཚུལ་གསུམ་ཡིན་ན། དེ་སྒྲུབ་ཀྱི་རྟགས་ཡང་དག་ཡིན་པས་མ་
ཁྱབ་པར་ཐལ་བའི་སྐྱོན་ཡོད་པའི་ ཕྱིར། ཇི་ལྟར་ཡོད་སྙམ་ན། འདི་
ལྟར། མིག་ཤེས་ ཀྱི་ གཟུང་ བྱ་ཆོས་ཅན། སྒྲ་མི་རྟག་ པར་ སྒྲུབ་ པའི་
རྟགས་ཚུལ་དང་པོ་ཡིན་པར་ཐལ། །དེ་སྒྲུབ་ཀྱི་མཐུན་དཔེ་ཆོས་ཅན་དུ་
གྱུར་པའི་གཟུགས་ཀྱི་ཆོས་ཡིན་པའི་ཕྱིར། ཁྱབ་པ་ཁས། རྟགས་སླ།
འདོད་ན། མིག་ཤེས་ཀྱི་གཟུང་བྱ་དེ་དེ་སྒྲུབ་ཀྱི་རྟགས་ཚུལ་གཉིས་པ་
ཡིན་པ་གཞིར་བཞག་མཛད་པའི་ལུགས་སུ་སྣང་བས། སྒྲ་མི་རྟག་པར་
སྒྲུབ་པའི་ཚུལ་གསུམ་ཡིན་ན། དེ་སྒྲུབ་ཀྱི་རྟགས་ཡང་དག་ཡིན་པས་མ་
ཁྱབ་པར་ཐལ། མིག་ཤེས་ཀྱི་གཟུང་བྱ་དེ་སྒྲུབ་ཀྱི་ཚུལ་གསུམ་གང་ཞིག།
དེ་དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། རྟགས་དང་པོ་མ་གྲུབ་
ན། ཆོས་ཅན་སོང་ངོ༌། །དེ་དེར་ཐལ། དེ་དེ་སྒྲུབ་ཀྱི་རྟགས་ཚུལ་དང་པོ་
གང་ཞིག །དེ་ དེ་ སྒྲུབ་ ཀྱི་རྟགས་ ཚུལ་ གཉིས་ པ་ ཡིན་ པའི་ ཕྱིར།
རྟགས་གཉིས་དངོས། གཞན་ཡང་། མིག་ཤེས་ཀྱི་གཟུང་བྱ་ཆོས་ཅན།
སྒྲ་རྟག་པར་སྒྲུབ་པའི་རྟགས་ཚུལ་དང་པོ་ཡིན་པར་ཐལ། དེ་སྒྲུབ་ཀྱི་མི་
མཐུན་དཔེ་ཆོས་ཅན་དུ་གྱུར་པའི་གཟུགས་ཀྱི་ཆོས་ཡིན་པའི་ཕྱིར། ཁྱབ་
པ་ཁས། རྟགས་སླ། འདོད་ན། དེ་དེ་སྒྲུབ་ཀྱི་འགལ་རྟགས་ཡིན་པར་
385



ཐལ། འདོད་པ་གང་ཞིག །དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་
ཕྱིན་ཅི་ལོག་ཏུ་ངེས་པའི་ཕྱིར། འདོད་ན། དེ་སྒྲ་མི་རྟག་པར་སྒྲུབ་པའི་
ཚུལ་ གསུམ་ཡིན་ པར་ ཐལ། འདོད་པའི་ ཕྱིར། འདོད་ན། དེ་སྒྲུབ་ཀྱི་
ཚུལ་གསུམ་ཡིན་ན། དེ་སྒྲུབ་ཀྱི་རྟགས་ཡང་དག་ཡིན་པས་མ་ཁྱབ་པར་
ཐལ། འདོད་པ་གང་ཞིག །དེ་དེ་སྒྲུབ་ཀྱི་རྟགས་ཡང་དག་མ་ཡིན་
པའི་ཕྱིར། ཞེས་པའོ། །ཁོ་ན་རེ། སྒྲ་ལ་སྒྲ་མི་རྟག་པར་སྒྲུབ་པའི་ཆོས་
ཅན་གྱི་མིང་གིས་སྨོས་ཀྱང་སྔར་གྱི་ཉེས་པ་དེ་དག་མེད་པར་ཐལ།།
སྐབས་འདིར་སྒྲ་མི་རྟག་པར་སྒྲུབ་པའི་ཆོས་ཅན་ཞེས་སྨོས་པས་དེ་སྒྲུབ་
ཀྱི་མཐུན་དཔེ་ཆོས་ཅན་དུ་གྱུར་པའི་གཟུགས་དང༌། མི་མཐུན་དཔེ་ཆོས་
ཅན་ནམ་མཁའ་ལྟ་བུ་གོ་བར་མི་འགྱུར་བའི་ཕྱིར་ཏེ། གོ་བར་གྱུར་ན།།
སྒྲ་ཟློས་པ་དང་། སྒྲ་འགལ་བའི་སྐྱོན་གཉིས་ཡོད་པའི་ཕྱིར། །ཇི་ལྟར་
ཡོད་སྙམ་ན། །སྐབས་འདིའི་སྒྲ་མི་རྟག་པར་སྒྲུབ་པའི་ཆོས་ཅན་ཞེས་
པའི་སྒྲ་དང་། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་སྟོན་
པའི་སྐབས་ཀྱི་བྱས་པ་མི་རྟག་པ་ཁོ་ན་ལ་ཡོད་པར་སྟོན་པའི་སྒྲ་གཉིས་
ཟློས་པའི་སྐྱོན་ཡོད་པར་ཐལ། དང་པོ་དེ་ལ་བརྟེན་ནས་དེ་སྒྲུབ་ཀྱི་
མཐུན་ དཔེ་ ཆོས་ ཅན་ དུ་ གྱུར་ པའི་ གཟུགས་ ལྟ་ བུ་ གོ་བར་ འགྱུར།
གཉིས་པ་དེ་ལ་བརྟེན་ནས་ཀྱང་དེ་གོ་བར་འགྱུར་བའི་ཕྱིར། །དང་པོ་
དངོས། རྟགས་གཉིས་པ་དེར་ཐལ། སྒྲ་དེས་གཟུགས་བསྟན་པའི་ཕྱིར་
ཏེ། དེས་བྱས་པ་གཟུགས་ལ་ཡོད་པར་བསྟན་པའི་ཕྱིར་ཏེ། དེས་བྱས་
386



པ་མི་རྟག་པ་ཁོ་ན་ལ་ཡོད་པར་བསྟན་པ་གང་ཞིག །ཚུལ་དེ་ལྟ་བུ་
སྟོན་པ་ན། མཐུན་དཔེ་ཆོས་ཅན་དུ་གྱུར་པའི་གཟུགས་ལྟ་བུའི་སྟེང་དུ་
སྟོན་དགོས་ པའི་ ཕྱིར། གཞན་ཡང་། །སྐབས་འདིའི་སྒྲ་མི་རྟག་པར་
སྒྲུབ་པའི་ཆོས་ཅན་ཞེས་པའི་སྒྲ་དང་། །བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ལྡོག་ཁྱབ་སྟོན་པའི་སྐབས་ཀྱི་རྟག་པ་མཐའ་དག་ལ་བྱས་
པ་མེད་པར་སྟོན་པའི་སྒྲ་གཉིས་འགལ་བའི་སྐྱོན་ཡོད་པར་ཐལ། དང་
པོ་དེ་ལ་བརྟེན་ནས་དེ་སྒྲུབ་ཀྱི་མི་མཐུན་དཔེ་ཆོས་ཅན་ནམ་མཁའ་ལྟ་
བུ་གོ་བར་འགྱུར་ལ། དེ་སྒྲུབ་ཀྱི་རྟགས་ཚུལ་དང་པོ་ཡིན་ན། དེ་སྒྲུབ་ཀྱི་
ཆོས་ཅན་ཞེས་པའི་མིང་འཇུག་པའི་གཞི་ཡང་ཡིན། རང་ཉིད་འགོད་
ཚུལ་དང་མཐུན་པར་གྲུབ་པའི་གཞི་ཡང་ཡིན་པའི་གཞི་མཐུན་ཡོད་
དགོས་པ་གང་ཞིག །སྒྲ་གཉིས་པ་དེས་བྱས་པ་ལྟ་བུ་དེ་སྒྲུབ་ཀྱི་མི་
མཐུན་དཔེ་ནམ་མཁའ་ལྟ་བུ་ལ་མེད་པར་བསྟན་པའི་ཕྱིར། རྟགས་དང་
པོ་དངོས། གཉིས་པ་གྲུབ་སྟེ། སྒྲ་དེས་རྟག་པ་མཐའ་དག་ལ་བྱས་པ་
མེད་པར་བསྟན་པའི་ཕྱིར། གཞན་ཡང་། དེ་སྒྲུབ་ཀྱི་ཆོས་ཅན་ཞེས་པའི་
སྒྲ་ལ་བརྟེན་ནས་དེ་སྒྲུབ་ཀྱི་རྩོད་གཞི་སྒྲ་ཁོ་ན་གོ་བར་འགྱུར་བར་ཐལ།
དེ་སྒྲུབ་ཀྱི་ཆོས་ཅན་ཞེས་པའི་སྒྲ་དེ་དེ་སྒྲུབ་ཀྱི་རྩོད་གཞི་ཆོས་ཅན་ལ་ཉེ་
བའི་ཕྱིར་ཞེ་ན། སྐབས་འདིར་སྒྲ་ལ་སྒྲ་མི་རྟག་པར་སྒྲུབ་པའི་ཕྱོགས་ཀྱི་
སྒྲས་བརྗོད་ཀྱང་ཉེས་པ་མེད་པར་ཐལ། དེ་སྒྲུབ་ཀྱི་རྟགས་ཚུལ་དང་པོ་
སྟོན་པའི་སྐབས་ཀྱི་དེ་སྒྲུབ་ཀྱི་ཕྱོགས་ཞེས་པའི་སྒྲ་ལ་བརྟེན་ནས་དེ་



སྒྲུབ་ཀྱི་རྩོད་གཞི་སྒྲ་དང་། སྒྲ་དང་མི་རྟག་པའི་ཚོགས་དོན་གཉིས་ཀྱི་
ནང་ནས་ཕྱི་མ་ཁོ་ན་གོ་བར་འགྱུར་བ་མ་ཡིན། བསྒྲུབ་བྱའི་ཆོས་མི་རྟག་
པ་ཁོ་ན་ཡང་གོ་བར་འགྱུར་བ་མ་ཡིན་པའི་ཕྱིར། དེ་ལྟར་གོ་བར་གྱུར་
ན། སྒྲ་འགལ་བ་དང་། །སྒྲ་ཟློས་པའི་སྐྱོན་གཉིས་ཡོད་པའི་ཕྱིར། ཇི་
ལྟར་ཡོད་སྙམ་ན་འདི་ལྟར། སྒྲ་མི་རྟག་པར་སྒྲུབ་པའི་རྟགས་ཚུལ་དང་
པོ་སྟོན་པའི་སྐབས་ཀྱི་སྒྲ་མི་རྟག་པར་སྒྲུབ་པའི་ཕྱོགས་ཞེས་པའི་སྒྲ་
དང༌། བྱས་པ་ལྟ་བུ་སྒྲ་དང་མི་རྟག་པའི་ཚོགས་དོན་གྱི་སྒྲུབ་བྱེད་ཡང་
དག་ཏུ་སྟོན་པའི་སྒྲ་གཉིས་འགལ་བའི་སྐྱོན་ཡོད་པར་ཐལ། བྱས་པ་དེ་
སྒྲུབ་ཀྱི་ཕྱོགས་ཀྱི་ཆོས་སུ་སྟོན་པའི་སྒྲ་དང་། ཕྱི་མ་དེ་གཉིས་འགལ་
བའི་སྐྱོན་ཅན་ཡིན་པའི་ཕྱིར། མ་གྲུབ་ན་སོང་། དེར་ཐལ། སྒྲ་དང་པོ་
དེ་ལ་བརྟེན་ནས་བྱས་པ་དེ་སྒྲུབ་ཀྱི་ཕྱོགས་ཀྱི་ཆོས་སུ་གོ་བ་ན། དེ་སྒྲ་
དང་མི་རྟག་པའི་ཚོགས་དོན་གྱི་ཆོས་སུ་གོ་བར་འགྱུར་བ་གང་ཞིག།
དེ་ལྟར་ན། སྒྲ་མི་རྟག་པར་སྒྲུབ་པའི་རྟགས་ཡང་དག་འགོད་པ་སྐབས་
སུ་བབས་པའི་གང་ཟག་གིས་སྒྲ་དང་མི་རྟག་པའི་ཚོགས་དོན་ཚད་མས་
ངེས་པར་ཐལ། དེས་བྱས་པ་དེ་ལྟ་བུའི་ཚོགས་དོན་གྱི་ཆོས་སུ་ཚད་མས་
ངེས་པའི་ཕྱིར་ཏེ། །དེས་དེ་དེ་སྒྲུབ་ཀྱི་ཕྱོགས་ཀྱི་ཆོས་སུ་ཚད་མས་ངེས་
པའི་ ཕྱིར། ཁྱབ་སྟེ། སྐབས་འདིའི་དེ་སྒྲུབ་ཀྱི་ཕྱོགས་ཞེས་པའི་སྒྲ་ལ་
བརྟེན་ནས་དེ་སྒྲུབ་ཀྱི་རྩོད་གཞི་སྒྲ་དང་། སྒྲ་དང་མི་རྟག་པའི་ཚོགས་
དོན་གཉིས་ཀྱི་ནང་ནས་ཕྱི་མ་ཁོ་ན་གོ་བར་འགྱུར་བའི་ཕྱིར། རྟགས་
388



ཁས། །གོང་དུ་འདོད་ན། བྱས་པ་གང་ཟག་དེའི་ངོར་དེ་ལྟ་བུའི་ཚོགས་
དོན་སྒྲུབ་པའི་སྒྲུབ་བྱེད་ཡང་དག་མ་ཡིན་པར་ཐལ་ལོ་ཞེས་པའི་སྐྱོན་དུ་
འགྱུར་བའི་ཕྱིར། གོང་གི་རྟགས་དང་པོ་མ་གྲུབ་ན། ཁོ་རང་གི་ཁས་
བླངས་དང་འགལ་ལོ། །གཞན་ ཡང༌། སྐབས་ འདིར་ སྒྲ་མི་རྟག་པར་
སྒྲུབ་པའི་ཕྱོགས་ཞེས་པའི་སྒྲ་དང་། །བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་རྗེས་ཁྱབ་སྟོན་པའི་སྒྲ་གཉིས་ཟློས་པའི་སྐྱོན་ཡོད་པར་ཐལ།
དང་པོ་དེ་ལ་བརྟེན་ནས་དེ་སྒྲུབ་ཀྱི་བསྒྲུབ་བྱའི་ཆོས་མི་རྟག་པ་གོ་བར་
འགྱུར། ཕྱི་མ་དེ་ལ་བརྟེན་ནས་ཀྱང་དེ་གོ་བར་འགྱུར་བའི་ཕྱིར། འཁོར་
གསུམ། གཞན་ཡང་། སྒྲ་མི་རྟག་པར་སྒྲུབ་པའི་ཆོས་ཅན་ཞེས་པའི་སྒྲ་
དེ་སྒྲུབ་ཀྱི་རྩོ་གཞི་སྒྲ་ཁོ་ན་ལ་ཉེ་བ་མ་ཡིན་པར་ཐལ། དེ་དེ་སྒྲུབ་ཀྱི་
མཐུན་དཔེ་ཆོས་ཅན་དུ་གྱུར་པའི་གཟུགས་ལྟ་བུ་ལ་ཡང་ཉེ་བའི་ཕྱིར།།
གཞན་ཡང་། བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་
ཡོད་པར་སྟོན་པའི་སྒྲ་ཡིན་ན། དེ་དེ་སྒྲུབ་ཀྱི་མཐུན་དཔེ་ཆོས་ཅན་དུ་
གྱུར་པའི་གཟུགས་ལྟ་བུ་ལ་ཡོད་པར་སྟོན་པའི་སྒྲ་ཡིན་པས་མ་ཁྱབ་
པར་ཐལ། བྱས་པ་མི་རྟག་པ་ཁོ་ན་ལ་ཡོད་པར་གོ་བར་བྱེད་པའི་སྒྲ་
ཡིན་ན། གཟུགས་ཀྱི་སྟེང་དུ་དེ་ལྟར་གོ་བར་བྱེད་པའི་སྒྲ་ཡིན་པས་མ་
ཁྱབ་པའི་ཕྱིར། བྱས་པ་དང་མི་རྟག་པའི་གཞི་མཐུན་གོ་བར་བྱེད་པའི་
སྒྲ་ཡིན་ན། གཟུགས་ཀྱི་སྟེང་དུ་དེ་འདྲ་བའི་གཞི་མཐུན་གོ་བར་བྱེད་
པའི་སྒྲ་ཡིན་པས་མ་ཁྱབ་པའི་ཕྱིར་ཏེ། དེ་འདྲ་བའི་གཞི་མཐུན་གྲུབ་
389



པའི་ཚད་མ་ཡིན་ན། གཟུགས་དེ་འདྲའི་གཞི་མཐུན་དུ་གྲུབ་པའི་ཚད་མ་
ཡིན་པས་མ་ཁྱབ་པའི་ཕྱིར། མ་གྲུབ་ན། བྱས་རྟགས་ཀྱིས་གཟུགས་མི་
རྟག་པར་གྲུབ་པའི་རྗེས་ཁྱབ་གྲུབ་པའི་ཚད་མ་ཡིན་ན། དེའི་རྟགས་
ཀྱིས་དེ་སྒྲུབ་ཀྱི་བསྒྲུབ་བྱ་གྲུབ་པའི་ཚད་མ་ཡིན་དགོས་པར་ཐལ། བྱས་
ན་མི་རྟག་པས་ཁྱབ་པ་གྲུབ་པའི་ཚད་མ་ཡིན་ན། གཟུགས་མི་རྟག་པར་
གྲུབ་པའི་ཚད་མ་ཡིན་དགོས་པའི་ཕྱིར་ཏེ། །མ་གྲུབ་པ་དེའི་ཕྱིར་རོ།།
གཞན་ཡང་། སློབ་དཔོན་ཕྱོགས་གླང་གིས། དེ་མཚུངས་ལ་ཡོད་པར་
ངེས་པ་ཞེས་པའི་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་
ཀྱི་མཚན་ཉིད་སྟོན་པའི་ སྒྲ་དང་། །མེད་ལ་མེད་པར་ནི་ངེས་པ་ཞེས་
པའི་དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཀྱི་མཚན་ཉིད་སྟོན་པའི་སྒྲ་
གཉིས་ཟློས་པའི་སྐྱོན་ཅན་ཡིན་པར་ཐལ། བྱས་པ་དེ་སྒྲུབ་ཀྱི་མཐུན་
ཕྱོགས་ཁོ་ན་ལ་ཡོད་པར་བསྟན་ན་དེ་སྒྲུབ་ཀྱི་མི་མཐུན་ཕྱོགས་ལ་བྱས་
པ་མེད་པར་གོ་བར་འགྱུར་བའི་ཕྱིར། །ཁྱབ་པ་ཁས། ཁོ་ན་རེ། སྐྱོན་
མེད་དེ། །དེ་ལྟར་གོ་བར་གྱུརན་ཡང་དེའི་རྟགས་ཀྱིས་དེ་སྒྲུབ་ཀྱི་རྗེས་
ཁྱབ་དངོས་སུ་བརྗོད་པའི་སྒོ་ནས་དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་
ཤུགས་ལ་གོ་བར་འགྱུར་བའི་སྦྱོར་བ་དེ་སྐོར་གྱི་ཆོས་མཐུན་སྦྱོར་གྱི་
སྒྲུབ་ངག་ཡང་དག་དང་། དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་དངོས་
སུ་བརྗོད་པའི་སྒོ་ནས་ཅིག་ཤོས་ཤུགས་ལ་གོ་བར་འགྱུར་བའི་སྦྱོར་བ་
དེ་སྐོར་གྱི་ཆོས་མི་མཐུན་སྦྱོར་གྱི་སྒྲུབ་ངག་ཡང་དག་གི་དབྱེ་བ་རྟོགས་
390



པའི་ཕྱིར་དུ། སྦྱོར་བ་དེ་སྐོར་གྱི་རྗེས་སུ་འགྲོ་ལྡོག་གི་ཁྱབ་པའི་མཚན་
ཉིད་སྟོན་པ་ན། དེ་མཚུངས་ལ་ཡོད་པར་ངེས་པ་ཞེས་དང༌། མེད་ལ་
མེད་པར་ནི་ངེས་པ། ཞེས་གསུངས་པའི་ཕྱིར་ཞེ་ན། སྐབས་འདིའི་ཆོས་
ཅན་ཞེས་པའི་སྒྲ་ལ་བརྟེན་ནས་མཐུན་དཔེ་ཆོས་ཅན་གོ་བར་འགྱུར་བ་
ཐལ། རྗེས་ཁྱབ་བསྟན་པ་ན། རྟགས་མཐུན་ཕྱོགས་ལ་ཡོད་པར་བསྟན་
པས་མཐུན་དཔེ་ལ་ཡོད་པར་བསྟན་པར་མི་འགྱུར་མོད། གལ་ཏེ་གྱུར་
ནའང་མཐུན་དཔེ་སླར་ཡང་བསྐྱར་ནས་བསྟན་པ་ཡིན་ནམ་སྙམ་པའི་
དོགས་པ་སྐྱེ་བར་འགྱུར་བའི་ཕྱིར་རོ། །དེས་ན་རྟགས་ཚུལ་དང་པོ་སྟོན་
པའི་ཚེ་རྩོད་གཞི་ལ་ཆོས་ཅན་གྱི་མིང་གིས་སྨོས་ན། ཚུལ་གསུམ་ཡིན་
ན། རྟགས་ཡང་དག་ཡིན་པས་མ་ཁྱབ་པ་སོགས་ཀྱི་སྐྱོན་ཡོད་ཅིང་།
ཤེས་འདོད་ཆོས་ཅན་གྱི་མིང་གི་སྨོས་ན་སྡེབ་སྦྱོར་ཉམས་པར་འགྱུར་བ་
དང༌། མཐུན་དཔེ་ཆོས་ཅན་དང་མི་མཐུན་དཔེ་ཆོས་ཅན་གང་རུང་མ་
ཡིན་པར་གྱུར་པའི་ཆོས་ཅན་ཞེས་སྨོས་ན་ཡུན་རིང་པོ་འགོར་བའི་སྒོ་
ནས་འཆད་པ་པོ་འཆད་དཀའ་བ་དང་། ཉན་པ་པོ་ཉན་དཀའ་བའི་སྐྱོན་
ཡོད་པས་ན་ཕྱོགས་ཀྱི་སྒྲས་སྟོན་རིགས་པ་ཡིན་ཏེ། དེ་ལྟར་བསྟན་པ་
ལ་བརྟེན་ནས་སྔར་གྱི་སྐྱོན་དེ་དག་འབད་མེད་དུ་སྤངས་པའི་སྒོ་ནས་
རྩོད་གཞི་ཆོས་ཅན་བདེ་བླག་ཏུ་གོ་བར་འགྱུར་བའི་ཕྱིར་རོ། །འདིར་
སྨྲས་པ། རྟགས་ ཚུལ་དང༌ པོར་རྩོད་གཞི་ཆོས་ཅན་ལ། ཕྱོགས་སྒྲས་
འདོགས་ཚུལ་ཤིན་ཏུ་རྟོགས་དཀའ་བས། །རིགས་ལམ་སྨྲ་བའི་རྣམ་
391



དཔྱོད་ཅན་རྣམས་ཀྱིས། །ཞིབ་ཏུ་དཔྱད་ནས་ལེགས་པར་སྨྲ་བ་རིགས།
།རྒྱལ་ཚབ་དམ་ པའི་དགོངས་པ་ཤིན་ཏུ་ཟབ། །བདག་ནི་བློ་དམན་
སྙོམས་ ལས་ དབང་ གྱུར་ པས། །མ་ བཤད་ ལོག་ པར་ བཤད་ སོགས་
ནོངས་ པའི་ ཚོགས། །རིགས་ ལམ་ གཟིགས་ པ་ རྣམས་ ཀྱི་ སྤྱན་ སྔར་
བཤགས། །དགེ་འདིས་སྲིད་པར་འཁྱམས་པའི་མ་རྣམས་ཀུན། །ཡང་
དག་ རིགས་ པའི་ཐེམ་སྐས་ལ་བརྟེན་ནས། །རྣམ་གྲོལ་ཐར་པའི་ཁང་
བཟང་ཉམས་དགའ་བར། །དོན་གཉིས་ཕུན་ཚོགས་དཔལ་ལ་སྤྱོད་པར་
ཤོག །ཅེས་ཕྱོགས་སྒྲའི་རྣམ་བཞག་གཏན་ལ་དབབ་པ་ རྒྱ་ཚབ་
དགོངས་རྒྱན་ཞེས་ བྱ་བ་ འདི་ནི། རིགས་པ་སྨྲ་བའི་སྙོམས་ལས་པ་
བསྟན་པ་དར་བཟང་གིས་ཡི་གེར་བཀོད་པའོ། །འདིས་ཀྱང་བསྟན་པ་
སྤྱི་དང༌། །ཁྱད་པར་དུ་ཡང་ཆོས་ཀྱི་རྒྱལ་པོ་ཙོང་ཁ་པ་ཡབ་སྲས་ཀྱི་
བསྟན་པ་རིན་པོ་ཆེ་དང་། སེམས་ཅན་ལ་ཕན་པ་རྒྱ་ཆེན་པོ་འབྱུང་བར་
གྱུར་ཅིག། །། ༈ འཇམ་དབྱངས་རྣམ་འཕྲུལ་པཎ་ཆེན་ཤཱནྟི་པའི།།
ཐུགས་སྲས་མཁས་གྲུབ་བསྟན་པ་དར་བཟང་གི །ཟབ་ཡངས་མཁྱེན་
པའི་ ཀློང་ ནས་ ལེགས་ ཕྱུངས་ པའི། །ཚིག་ ཉུང་ དོན་ གསལ་ དྲི་མེད་
རིགས་པའི་ལམ། །ཕྱོགས་སྒྲའི་རྣམ་བཤད་རྒྱལ་ ཚབ་དགོངས་རྒྱན་
འདི། །ཕྱོགས་བརྒྱར་ སྤེལ་ ཕྱིར་ པར་དུ་བསྐྲུན་པའི་མཐུས། །ཕྱོགས་
གླང་གྲགས་པའི་རིགས་གཞུང་ཚད་མའི་གཏེར། །ཕྱོགས་དུས་ཀུན་ཏུ་
དར་ཞིང་རྒྱས་གྱུར་ཅིག། དགེ་ལེགས་འཕེལ།།
392



༄༅། །འབྲེལ་བ་ངེས་བྱེད་ཀྱི་ཚད་མའི་མཐའ་
དཔྱོད་ལུང་དང་རིགས་པའི་གཏེར་མཛོད་ཅེས་བྱ་བ་
བཞུགས་སོ། །
བློ་གྲོས་ཆེན་པོས་སྲིད་པའི་མཐའ་སྤངས་ཤིང་། །དམིགས་མེད་
ཐུགས་ རྗེས་ཞི་ལ་མི་གནས་ཀྱང་། །ལུང་རིགས་ནོར་བུ་བཤད་སྒྲུབ་
རྒྱལ་མཚན་རྩེར། །ལེགས་བཀོད་སྲིད་ཞིའི་མགོན་ལ་གུས་པས་འདུད།།
དེ་ལ་འདིར་རྟགས་ཀུན་གྱི་རྩ་བ་འབྲེལ་པ་ངེས་བྱེད་ཀྱི་ཚད་མ་འཆད་
པར་བྱེད་པ་ལ། །རྗེས་སུ་འགྲོ་ལྡོག་གི་ཁྱབ་པ་ཚད་མས་ངེས་པ་ལ་ཚད་
མ་དུ་དགོས་དཔྱད་པ། དེ་ལ་འབྲེལ་པ་ངེས་བྱེད་ཀྱི་ཚད་མ་སྔོན་དུ་འགྲོ་
དགོས་པར་བསྟན་པ། རྟགས་མི་མཐུན་ཕྱོགས་ལ་མ་མཐོང་ཙམ་གྱིས་
ལྡོག་ཁྱབ་གྲུབ་པར་འདོད་པ་དག་གི་བསམ་པ་ཇི་ལྟར་ཡིན་བཤད་པ།
ཚུལ་གསུམ་ངོ་བོ་གཅིག་དང་ངོ་བོ་ཐ་དད་གང་ཡིན་དཔྱད་པའོ། །དང་
པོ་ལ་དགག་གཞག་སྤང་གསུམ། དང་པོ་ལ་ཁ་ཅིག་ན་རེ། སྒྲ་མི་རྟག་
པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་ཚད་མས་ངེས་པ་ལ། དེ་
སྒྲུབ་ཀྱི་རྟགས་ཀྱི་མཚན་གཞི་ངེས་པའི་ཚད་མ། དེ་སྒྲུབ་ཀྱི་དགག་ཆོས་
དང་སྒྲུབ་ཆོས་དངོས་འགལ་དུ་ངེས་པའི་ཚད་མ། དེ་སྒྲུབ་ཀྱི་རྟགས་དང་
དེ་སྒྲུབ་ཀྱི་དགག་བྱའི་ཆོས་ཀྱི་གཞི་མཐུན་འགོག་བྱེད་ཀྱི་ཚད་མ་གསུམ་
སྔོན་དུ་འགྲོ་དགོས་ཟེར་ན། དེ་སྒྲུབ་ཀྱི་དགག་བྱའི་ཆོས་དང་དེ་སྒྲུབ་ཀྱི་
བསྒྲུབ་བྱའི་ ( ༢ན)ཆོས་དངོས་འགལ་ཡིན་པར་ཐལ། དེ་གཉིས་
393



དངོས་འགལ་དུ་ངེས་པའི་ཚད་མ་ཡོད་པའི་ཕྱིར་ཏེ། དམ་བཅའ་དེའི་
ཕྱིར། འདོད་ན། གཞི་གྲུབ་ན། དེ་གཉིས་ གང་རུང་ཡིན་དགོས་པར་
ཐལ། འདོད་པའི་ཕྱིར། འདོད་ན། བྱས་པ་ཆོས་ཅན། དེར་ཐལ། དེའི་
ཕྱིར། གཞན་ཡང་། དེ་སྒྲུབ་ཀྱི་རྟགས་དང་དེ་སྒྲུབ་གྱི་དགག་བྱའི་ཆོས་
ཀྱི་གཞི་མཐུན་མེད་པར་ཐལ། དེ་འདྲའི་གཞི་མཐུན་འགོག་བྱེད་ཀྱི་ཚད་
མ་ཡོད་པའི་ཕྱིར་ཏེ། དམ་བཅའ་དེའི་ཕྱིར། འདོད་མི་ནུས་ཏེ། རྟག་པ་
དེ་འདྲའི་གཞི་མཐུན་ཡིན་པའི་ཕྱིར། ཁ་ཅིག་ན་རེ། བྱས་པ་མི་རྟག་པ་
ཁོ་ན་ལ་ཡོད་པར་ཚད་མས་ངེས་པ་ལ། རྟགས་ཀྱི་མཚན་གཞི་བྱས་པ་
ངེས་པའི་ཚད་མ། རྟག་མི་རྟག་དངོས་འགལ་དུ་ངེས་པའི་ཚད་མ། བྱས་
པ་དང་རྟག་པའི་གཞི་མཐུན་འགོག་བྱེད་ཀྱི་ཚད་མ་གསུམ་སྔོན་དུ་འགྲོ་
དགོས་ཟེར་ན། བྱས་པ་དང་རྟག་པའི་གཞི་མཐུན་མེད་པར་ཚད་མས་
ངེས་ནས་བྱས་པ་མི་རྟག་པ་ཁོ་ན་ལ་ཡོད་པར་ཚད་མས་མ་ངེས་པའི་
གང་ཟག་ཡོད་པར་ཐལ། དམ་བཅའ་དེའི་ཕྱིར། །འདོད་ན། དེ་འདྲའི་
གང་ཟག་ཆོས་ཅན། བྱས་ན་རྟག་པ་མ་ཡིན་པས་ཁྱབ་པ་ཚད་མས་ངེས་
པའི་གང་ཟག་ཡིན་པར་ཐལ། (༢བ ) བྱས་པ་དང་རྟག་པའི་གཞི་
མཐུན་མེད་པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་
ཅན་དེའི་ཕྱིར་ཏེ། དེ་ཡོད་པའི་ ཕྱིར། རྟགས་ཁས། འདོད་ན། དེ་ཆོས་
ཅན། བྱས་ན་མི་རྟག་པས་ཁྱབ་པ་ཚད་མས་ངེས་པའི་གང་ཟག་ཡིན་
པར་ཐལ། །འདོད་པའི་ཕྱིར། །འདོད་ན། དེ་ཆོས་ཅན། །ཆོས་ཅན་དེ་
394



མ་ཡིན་པར་ཐལ། བྱས་པ་མི་རྟག་པ་ཁོ་ན་ལ་ཡོད་པར་ཚད་མས་ངེས་
པའི་གང་ཟག་ཡིན་པའི་ཕྱིར། མ་གྲུབ་ན་སོང་། དེར་ཐལ། འདོད་པ་
དེའི་ཕྱིར། ཁ་ཅིག་ན་རེ། བྱས་པ་མི་རྟག་པ་ཁོ་ན་ལ་ཡོད་པར་ངེས་པ་
ལ། ཚད་མ་དང་པོ་གཉིས་པོ་དེ་ཉིད་དང་། རྟག་པ་དང་བྱས་པའི་གཞི་
མཐུན་འགོག་བྱེད་ཀྱི་ཚད་མ་གསུམ་སྔོན་དུ་འགྲོ་དགོས་ཟེར་ན། དེ་ལ་
ཁ་ཅིག་ན་རེ། བྱས་པ་མི་རྟག་པ་ཁོ་ན་ལ་ཡོད་པར་ངེས་པའི་གང་ཟག་
ཡིན་ན། རྟག་པ་དང་བྱས་པའི་གཞི་མཐུན་མེད་པར་ཚད་མས་ངེས་པའི་
གང་ ཟག་ ཡིན་ དགོས་ པར་ ཐལ། དམ་ བཅའ་ དེའི་ ཕྱིར། འདོད་ན།
བྱས་ན་མི་རྟག་པས་ཁྱབ་པ་དང་། རྟག་ན་མ་བྱས་པས་ཁྱབ་པ་ཚད་
མས་མ་ངེས་ཤིང་ཡིད་དཔྱོད་ཙམ་གྱིས་ངེས་པའི་གང་ཟག་ཆོས་ཅན།
བྱས་པ་མི་རྟག་པ་ཁོ་ན་ལ་ཡོད་པར་ཚད་མས་ངེས་པའི་གང་ཟག་ཡིན་
པར་ཐལ། བྱས་ན་མི་རྟག་པས་ཁྱབ་པ་ངེས་པའི་གང་ཟག་ཡིན་པའི་
ཕྱིར་ཏེ། དེ་ཡིད་དཔྱོད་ཀྱིས་ངེས་པའི་གང་ཟག་ཡིན་པའི་ཕྱིར། རྟགས་
སླ། འདོད་ན། དེ་ཆོས་ཅན། ཆོས་ཅན་དེ་མ་ཡིན་པར་ཐལ། རྟག་ན་མ་
བྱས་པས་ཁྱབ་པ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། རྟག་
པ་དང་བྱས་པའི་གཞི་མཐུན་མེད་པར་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། བྱས་པ་མི་རྟག་པ་ཁོ་ན་ལ་ཡོད་པར་ངེས་པའི་གང་
ཟག་ཡིན་པའི་ཕྱིར། འཁོར་གསུམ་ཟེར་རོ། །ཁ་ཅིག་ན་རེ། བྱས་པ་མི་
རྟག་པ་ཁོ་ན་ལ་ཡོད་པར་ཚད་མས་ངེས་པ་ལ། སྔར་གྱི་ཚད་མ་རྣམ་པ་
395



གསུམ་པོ་དེ་སྔོན་དུ་འགྲོ་དགོས་ཟེར་ན། བྱས་ན་རྟག་པ་མ་ཡིན་པས་
ཁྱབ་པ་ཚད་མས་ ( ༣ན ) ངེས་པའི་གང་ཟག་ཡིན་ན། རྟག་ན་བྱས་
པ་མ་ཡིན་པའི་ཁྱབ་པ་ཚད་མས་ངེས་པའི་གང་ཟག་ཡིན་དགོས་པར་
ཐལ། བྱས་ན་མི་རྟག་པས་ཁྱབ་པ་ཚད་མས་ངེས་པའི་གང་ཟག་ཡིན་ན།
དེ་ཡིན་དགོས་པའི་ཕྱིར་ཏེ། བྱས་པ་མི་རྟག་པ་ཁོ་ན་ལ་ཡོད་པར་ངེས་
པའི་གང་ཟག་ཡིན་ན། རྟག་པ་ལ་བྱས་པ་མེད་པར་ཚད་མས་ངེས་པའི་
གང་ཟག་ཡིན་དགོས་པའི་ཕྱིར་ཏེ། དེ་ཡིན་ན། རྟག་པ་དང་བྱས་པའི་
གཞི་མཐུན་མེད་པར་ཚད་མས་ངེས་པའི་གང་ཟག་ཡིན་དགོས་པའི་
ཕྱིར་ཏེ། དམ་བཅའ་དེའི་ཕྱིར། འདོད་ན་སོང་། བྱས་པ་རྟག་པ་མ་ཡིན་
པར་ཚད་མས་ངེས་པའི་གང་ཟག་ཡིན་ན། རྟག་པ་བྱས་པ་མ་ཡིན་པར་
ཚད་མས་ངེས་པའི་གང་ཟག་ཡིན་དགོས་པར་ཐལ། འདོད་པའི་ཕྱིར།
འདོད་ན་སོང་། བྱས་པ་ནམ་མཁའི་རྟག་པ་མ་ཡིན་པར་ཚད་མས་ངེས་
པའི་གང་ཟག་ཡིན་ན། ནམ་མཁའི་རྟག་པ་བྱས་པ་མ་ཡིན་པར་ཚད་
མས་ ངེས་ པའི་ གང་ ཟག་ ཡིན་ དགོས་ པར་ ཐལ། །འདོད་ པའི་ ཕྱིར།།
འདོད་ན་སོང་། བྱས་པ་རྟག་སྟོང་དུ་ཚད་མས་ངེས་པའི་གང་ཟག་ཡིན་
ན། བྱས་པ་ནམ་མཁའི་རྟག་སྟོང་དུ་ཚད་མས་ངེས་པའི་གང་ཟག་ཡིན་
དགོས་པར་ཐལ། རྟག་པ་བྱས་སྟོང་དུ་ཚད་མས་ངེས་པའི་གང་ཟག་
ཡིན་ན། བྱས་པ་མི་རྟག་པར་ཚད་མས་ངེས་པའི་གང་ཟག་ཡིན་པས་མ་
ཁྱབ་པའི་ཕྱིར། མ་གྲུབ་ན་སོང་། རྟག་པ་དང་བྱས་པའི་ གཞི་མཐུན་
396



མེད་པར་ཚད་མས་ངེས་ནས་བྱས་པ་མི་རྟག་པ་ཁོ་ན་ལ་ཡོད་པར་ཚད་
མས་ མ་ངེས་ པའི་ གང་ ཟག་ ཡོད་ པར་ ཐལ། དམ་བཅའ་ དེའི་ ཕྱིར།།
འདོད་ན། དེ་འདྲའི་གང་ཟག་ཆོས་ཅན། རྟག་པ་བྱས་སྟོང་དུ་ཚད་མས་
ངེས་པའི་གང་ཟག་ཡིན་པར་ཐལ། རྟག་ན་མ་བྱས་པས་ཁྱབ་པ་ཚད་
མས་ངེས་པའི་གང་ཟག་ཡིན་པའི་ཕྱིར་ཏེ། རྟག་པ་དང་བྱས་པའི་གཞི་
མཐུན་མེད་པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་
ཅན་དེའི་ཕྱིར། འདོད་ན། དེ་ཆོས་ཅན། ཆོས་ཅན་དེ་མ་ཡིན་པར་ཐལ།
བྱས་པ་མི་རྟག་པ་( ༣བ ) ཁོ་ན་ལ་ཡོད་པར་ཚད་མས་ངེས་པའི་གང་
ཟག་ཡིན་པའི་ཕྱིར་ཏེ། བྱས་ན་མི་རྟག་པས་ཁྱབ་པ་ཚད་མས་ངེས་པའི་
གང་ཟག་ཡིན་པའི་ཕྱིར་ཏེ། བྱས་པ་མི་རྟག་པར་ཚད་མས་ངེས་པའི་
གང་ཟག་ཡིན་པའི་ཕྱིར་ཏེ། འདོད་པ་དེའི་ཕྱིར། འཁོར་གསུམ། གོང་
དུ་འདོད་ན། རྟག་པ་ནམ་མཁའི་རྟག་པ་བྱས་པ་མ་ཡིན་པར་སྒྲུབ་པའི་
རྟགས་ཡང་དག་ཡིན་པར་ཐལ། བྱས་པ་སྒྲའི་བྱས་པ་མི་རྟག་པར་སྒྲུབ་
པའི་རྟགས་ཡང་དག་ཡིན་པའི་ཕྱིར། །འདོད་ན་སོང་། དེའི་རྟགས་ཀྱིས་
དེ་སྒྲུབ་ཀྱི་ལྡོག་ཁྱབ་ཚད་མས་ངེས་པའི་གང་ཟག་ཡིན་ན། དེའི་རྟགས་
ཀྱིས་དེ་སྒྲུབ་ཀྱི་བསྒྲུབ་བྱ་ཚད་མས་ངེས་པའི་གང་ཟག་ཡིན་དགོས་པར་
ཐལ། །དེ་ཡིན་ན། ནམ་མཁའི་རྟག་པ་བྱས་པ་མ་ཡིན་པར་ཚད་མས་
ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་ཚད་མས་ངེས་ནས་
ཅིག་ཤོས་དེ་ཚད་མས་མ་ངེས་པའི་གང་ཟག་མེད་པའི་ཕྱིར། མ་གྲུབ་ན་
397



སོང་། དེ་འདྲའི་གང་ཟག་དེ་ཁོ་ ཁོ་རང་ཡིན་པར་ཐལ། མ་གྲུབ་པའི་
ཕྱིར། འདོད་ན་སོང་། དེ་འདྲའི་གང་ཟག་ཆོས་ཅན། བྱས་ན་རྟག་པ་མ་
ཡིན་པས་ཁྱབ་པ་ཚད་མས་ངེས་པའི་གང་ཟག་ཡིན་པར་ཐལ། དེའི་
རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཚད་མས་ངེས་པའི་གང་ཟག་ཡིན་པའི་
ཕྱིར་ཏེ། ཆོས་ཅན་དེའི་ ཕྱིར། འདོད་ན་ སོང་། དེ་ ཆོས་ ཅན། བྱས་ པ་
རྟག་ པ་ མ་ ཡིན་པར་ཚད་མས་ངེས་ པའི་ གང་ ཟག་ཡིན་པར་ཐལ།
འདོད་ པའི་ ཕྱིར། འདོད་ན་ སོང་། དེ་ཆོས་ཅན། བྱས་ པ་རྟག་སྟོང་དུ་
ཚད་མས་ངེས་པའི་གང་ཟག་ཡིན་པར་ཐལ། འདོད་པའི་ཕྱིར། །འདོད་
ན་སོང་། དེ་ཆོས་ཅན། ཆོས་ཅན་དེ་མ་ཡིན་པར་ཐལ། ནམ་མཁའི་རྟག་
པ་བྱས་པ་མ་ཡིན་པར་ཚད་མས་ངེས་པའི་གང་ཟག་ཡིན་པའི་ཕྱིར། མ་
གྲུབ་ན་སོང་། དེར་ཐལ། བྱས་པ་ནམ་མཁའི་རྟག་པ་མ་ཡིན་པར་ཚད་
མས་ངེས་པའི་གང་ཟག་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེར་
ཐལ། བྱས་པ་ནམ་མཁའི་རྟག་སྟོང་དུ་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། བྱས་པ་རྟག་སྟོང་དུ་ཚད་མས་ངེས་པའི་གང་ཟག་
ཡིན་པའི་ཕྱིར། ( ༤ན ) །འཁོར་གསུམ། གོང་དུ་འདོད་ན། རྟོག་པའི་
རྟགས་ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབས་པའི་
གང་ཟག་ཆོས་ཅན། དེར་ཐལ། དེའི་ཕྱིར། གཞན་ཡང་། སྐད་ཅིག་མ་
མི་རྟག་པ་ཁོ་ན་ལ་ཡོད་པར་ཚད་མས་ངེས་པ་ལ། རྟག་མི་རྟག་དངོས་
འགལ་དུ་ཚད་མས་ངེས་པ་སྔོན་དུ་འགྲོ་དགོས་པར་ཐལ། དེ་ལ་རྟགས་
398



ཀྱི་མཚན་གཞི་སྐད་ཅིག་མ་ངེས་པའི་ཚད་མ་སོགས་རྣམ་པ་གསུམ་སྔོན་
དུ་འགྲོ་དགོས་པའི་ཕྱིར་ཏེ། དམ་བཅའ་དེའི་ཕྱིར། འདོད་ན། རྟག་མི་
རྟག་དངོས་འགལ་དུ་ཚད་མས་ངེས་ནས་སྐད་ཅིག་མ་མི་རྟག་པ་ཁོ་ན་
ལ་ཡོད་པར་ཚད་མས་མ་ངེས་པའི་གང་ཟག་ཡོད་པར་ཐལ། འདོད་
པའི་ཕྱིར། འདོད་ན། མི་རྟག་པ་མི་རྟག་པར་ཚད་མས་ངེས་པའི་གང་
ཟག་ཡིན་ན། སྐད་ཅིག་མ་མི་རྟག་པར་ཚད་མས་ངེས་པའི་གང་ཟག་
ཡིན་དགོས་པར་ཐལ། སྒྲ་མི་རྟག་པར་ཚད་མས་ངེས་པའི་གང་ཟག་
ཡིན་ན། མཉན་ བྱ་ མི་ རྟག་པར་ཚད་མས་ངེས་ པའི་ གང་ ཟག་ཡིན་
དགོས་ པའི་ ཕྱིར། །མ་གྲུབ་ན། འབུད། འདོད་ན་ སོང་། རྟག་མི་རྟག་
དངོས་འགལ་དུ་ཚད་མས་ངེས་ནས་ཞེས་སོགས་ཀྱི་གང་ཟག་ཆོས་ཅན།
མི་རྟག་པ་ཚད་མས་ངེས་པའི་གང་ཟག་ཡིན་པར་ཐལ། རྟག་མི་རྟག་
དངོས་འགལ་དུ་ཚད་མས་ངེས་པའི་གང་ཟག་ཡིན་པའི་ཕྱིར། རྟགས་
ཁས། འདོད་ན། མི་རྟག་པ་མི་རྟག་པར་ཚད་མས་ངེས་པའི་གང་ཟག་
ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། ཆོས་ཅན་དེ་
མ་ཡིན་པར་ཐལ། སྐད་ཅིག་མ་མི་རྟག་པ་ཁོ་ན་ལ་ཡོད་པར་ཚད་མས་
ངེས་པའི་གང་ཟག་ཡིན་པའི་ཕྱིར་ཏེ། གོང་དུ་འདོད་པའི་ཕྱིར། འཁོར་
གསུམ། གཞན་ཡང་། རྟག་པ་མ་བྱས་པ་ཁོ་ན་ལ་ཡོད་པར་ཚད་མས་
ངེས་པ་ལ། རྟགས་ཀྱི་མཚན་གཞི་རྟག་པ་ངེས་པའི་ཚད་མ། །བྱས་པ་
དང་མ་བྱས་པ་དངོས་འགལ་དུ་ངེས་པའི་ཚད་མ། བྱས་པ་དང་རྟག་པའི་
399



གཞི་མཐུན་འགོག་བྱེད་ཀྱི་ཚད་མ་གསུམ་སྔོན་དུ་འགྲོ་དགོས་པར་ཐལ།
རྟག་པ་སྒྲའི་དོན་སྤྱི་མ་བྱས་པར་སྒྲུབ་པའི་རྟགས་ཡང་དག་གང་ཞིག
།དམ་བཅའ་དེའི་ཕྱིར། འདོད་ན། རྟག་པ་མ་བྱས་པ་ཁོ་ན་ལ་ཡོད་པར་
ཚད་མས་ངེས་པའི་གང་ཟག་ཡིན་ན། བྱས་པ་དང༌ ( ༤བ)རྟག་པའི་
གཞི་མཐུན་མེད་པར་ཚད་མས་ངེས་པའི་གང་ཟག་ཡིན་དགོས་པར་
ཐལ། །འདོད་པའི་ཕྱིར། འདོད་ན། རྟག་ན་མ་བྱས་པས་ཁྱབ་པ་ཚད་
མས་ངེས་པའི་གང་ཟག་ཡིན་ན། དེ་ཡིན་དགོས་པར་ཐལ། འདོད་པའི་
ཕྱིར། འདོད་ན། རྟག་པ་དང་བྱས་པའི་གཞི་མཐུན་མེད་པར་ཚད་མས་
ངེས་ནས་བྱས་པ་མི་རྟག་པ་ཁོ་ན་ལ་ཡོད་པར་ཚད་མས་མ་ངེས་པའི་
གང་ཟག་ཡོད་པར་ཐལ། དམ་བཅའ་དེ་འཐད་པའི་ཕྱིར། འདོད་ན། དེ་
འདྲའི་གང་ཟག་ཆོས་ཅན། རྟག་ན་མ་བྱས་པས་ཁྱབ་པ་ཚད་མས་ངེས་
པའི་གང་ཟག་ཡིན་པར་ཐལ། རྟག་པ་དང་བྱས་པའི་གཞི་མཐུན་མེད་
པར་ཚད་མས་ངེས་པའི་གང་ཟག་ཡིན་པའི་ཕྱིར། རྟགས་ཁས། འདོད་
ན། དེ་ཆོས་ཅན། ཆོས་ཅན་དེ་མ་ཡིན་པར་ཐལ། བྱས་པ་མི་རྟག་པ་ཁོ་
ན་ལ་ཡོད་པར་ཚད་མས་ངེས་པའི་གང་ཟག་ཡིན་པའི་ཕྱིར། མ་གྲུབ་ན་
སོང་། དེར་ཐལ། བྱས་ན་མི་རྟག་པས་ཁྱབ་པ་ཚད་མས་ངེས་པའི་གང་
ཟག་ཡིན་པའི་ཕྱིར་ཏེ། བྱས་ན་རྟག་པ་མ་ཡིན་པས་ཁྱབ་པ་ཚད་མས་
ངེས་པའི་གང་ཟག་ཡིན་པའི་ཕྱིར་ཏེ། བྱས་པ་དང་རྟག་པའི་གཞི་མཐུན་
མེད་པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། རྟག་ན་མ་
400



བྱས་པས་ཁྱབ་པ་ཚད་མས་ངེས་པའི་གང་ཟག་ཡིན་པའི་ཕྱིར། འཁོར་
གསུམ། ཁ་ཅིག་ན་རེ། སྒྲ་བྱས་པར་ཚད་མས་ངེས་པའི་གང་ཟག་དང་
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་ཚད་མས་ངེས་
པའི་གང་ཟག་དོན་གཅིག་ཅིང་། བྱས་ན་མི་རྟག་པས་ཁྱབ་པ། རྟག་ན་
མ་བྱས་པས་ཁྱབ་པ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་
ཁྱབ། དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཚད་མས་ངེས་པའི་གང་
ཟག་རྣམས་དོན་གཅིག་ལ། རྟག་པ་བྱས་སྟོང་དུ་སྒྲུབ་པའི་རྟགས་ཡང་
དག་མེད་ཟེར་ན། སྒྲ་མཉན་བྱར་ཚད་མས་ངེས་པའི་གང་ཟག་ཡིན་ན།
མཉན་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་ཚད་མས་
ངེས་པའི་གང་ཟག་ཡིན་དགོས་པར་ཐལ། དམ་བཅའ་དང་པོ་དེའི་ཕྱིར།
འདོད་ན། ཆོས་དེའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་
ཚད་མས་ངེས་པའི་གང་ཟག་ཡིན་ན། དེ་སྒྲུབ་ཀྱི་ཕྱོགས་ཆོས་ཚད་མས་
ངེས་པའི་གང་ཟག་ཡིན་དགོས་པར་ ( ༥ན ) ཐལ། ཆོས་དེའི་རྟགས་
ཀྱིས་དེ་སྒྲུབ་ཀྱི་བསྒྲུབ་བྱ་ཚད་མས་ངེས་པའི་གང་ཟག་ཡིན་ན། དེ་སྒྲུབ་
ཀྱི་བསྒྲུབ་བྱ་ཚད་མས་ངེས་པའི་གང་ཟག་ཡིན་དགོས་པའི་ཕྱིར། མ་
གྲུབ་ན་འབུད། འདོད་ན་སོང་། མི་རྟག་པ་ཚད་མས་ངེས་ནས་དེ་སྒྲུབ་
ཀྱི་རྗེས་ཁྱབ་ཚད་མས་མ་ངེས་པའི་གང་ཟག་མེད་པར་ཐལ། སྒྲ་ཚད་
མས་ངེས་ནས་དེ་སྒྲུབ་ཀྱི་ཕྱོགས་ཆོས་ཚད་མས་མ་ངེས་པའི་གང་ཟག་
མེད་པའི་ཕྱིར། མ་གྲུབ་ན་སོང་། དེ་ཁོ་ཁོ་རང་ཡིན་པར་ཐལ། མ་གྲུབ་
401



པའི་ ཕྱིར། འདོད་ན་སོང་། དེ་ཆོས་ཅན། སྒྲ་སྒར་ཚད་མས་ངེས་པའི་
གང་ཟག་ཡིན་པར་ཐལ། སྒྲ་ཚད་མས་ངེས་པའི་གང་ཟག་ཡིན་པའི་
ཕྱིར་ཏེ། ཆོས་ཅན་དེའི་ཕྱིར། འདོད་ན་སོང་། སྒྲ་མཉན་བྱར་ཚད་མས་
ངེས་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་ན་སོང་།
མཉམ་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་ཚད་མས་
ངེས་པའི་གང་ཟག་ཡིན་པར་ཐལ། །འདོད་པའི་ཕྱིར། ཁྱབ་པ་ཁས།
འདོད་ན། དེ་ཆོས་ཅན། ཆོས་ཅན་དེ་མ་ཡིན་ པར་ ཐལ། དེ་ སྒྲུབ་ ཀྱི་
ཕྱོགས་ཆོས་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། འདོད་པ་
དེའི་ ཕྱིར། འཁོར་ གསུམ། གཞན་ ཡང་། སྒྲ་ བྱས་ པར་ ཚད་མས་ངེས་
པའི་གང་ཟག་ཡིན་ན། བྱས་པ་སྒྲ་མི་རྟག་པར་སྒྲུབ་པའི་ཕྱོགས་ཆོས་སུ་
ཚད་མས་ངེས་པའི་གང་ཡིན་པས་ཁྱབ་པ་དང་། བྱས་ན་མི་རྟག་པས་
ཁྱབ་པ་ཚད་མས་ངེས་པའི་གང་ཟག་ཡིན་ན། དེ་དེ་སྒྲུབ་ཀྱི་རྗེས་ཁྱབ་ཏུ་
ཚད་མས་ངེས་པའི་གང་ཟག་ཡིན་པས་ཁྱབ་པ་གཉིས་ཡོད་པར་ཐལ།
དམ་བཅའ་དེའི་ཕྱིར། འདོད་ན། སྒྲའི་སྟེང་དུ་འགོད་ཚུལ་དང་མཐུན་
པར་ཡོད་པ་ཉིད་དུ་ཚད་མས་ངེས་པ་དེ། སྒྲ་མི་རྟག་པར་སྒྲུབ་པའི་
ཕྱོགས་ཆོས་ཀྱི་མཚན་ཉིད་ཀྱི་ཕྱོགས་གཅིག་དང༌། དེ་སྒྲུབ་ཀྱི་མཐུན་
ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་
ངེས་པ་དེ། སྒྲ་མི་རྟག་པར་སྒྲུབ་པའི་རྗེས་ཁྱབ་ཀྱི་མཚན་ཉིད་ཀྱི་ཕྱོགས་
གཅིག་ ཡིན་ པར་ ཐལ། ཀུན་ བཏུས་ ལས། རྗེས་ དཔག་ བྱ་ དང༌ དེ་
402



མཚུངས་ལ། །ཡོད་དང་མེད་ལ་(༥བ )མེད་པར་ནི། །ངེས་པ། ཞེས་
གསུངས་པའི་ཕྱིར། འདོད་ན་སོང་། བྱས་པ་དང་པོ་དེར་ཚད་མས་ངེས་
ནས་དེ་དེ་སྒྲུབ་ཀྱི་ཕྱོགས་ཆོས་སུ་ཚད་མས་མ་ངེས་པའི་གང་ཟག་དང་།
དེ་གཉིས་པ་དེར་ཚད་མས་ངེས་ནས་དེ་དེ་སྒྲུབ་ཀྱི་རྗེས་ཁྱབ་ཏུ་ཚད་མས་
མ་ངེས་པའི་གང་ཟག་ཡོད་པར་ཐལ། འདོད་པ་གང་ཞིག །བྱས་པ་
དེ་གཉིས་རེ་རེ་ནས་ཀྱི་མཚན་གཞི་ཡིན་པའི་ཕྱིར། འདོད་ན་སོང་།
གང་ཟག་དང་པོ་དེ་ཆོས་ཅན། སྒྲ་བྱས་པར་ཚད་མས་ངེས་པའི་གང་
ཟག་ཡིན་པར་ཐལ། བྱས་པ་སྒྲའི་སྟེང་དུ་ཞེས་སོགས་དེར་ཚད་མས་
ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་ན་
སོང་། དེ་ཆོས་ཅན། ཆོས་ཅན་དེ་མ་ཡིན་པར་ཐལ། བྱས་པ་དེ་སྒྲུབ་ཀྱི་
ཕྱོགས་ཆོས་སུ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། འདོད་
པ་དེའི་ཕྱིར། འཁོར་གསུམ། གང་ཟག་གཉིས་པ་དེ་ཆོས་ཅན། བྱས་ན་
མི་རྟག་པས་ཁྱབ་པ་ཚད་མས་ངེས་པའི་གང་ཟག་ཡིན་པར་ཐལ། བྱས་
པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཞེས་སོགས་དེར་
ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་ཕྱིར།
འདོད་ན་སོང་། དེ་ཆོས་ཅན། དེ་མ་ཡིན་པར་ཐལ། བྱས་པ་དེ་སྒྲུབ་ཀྱི་
རྗེས་ཁྱབ་ཏུ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། འདོད་པ་
དེའི་ ཕྱིར། འཁོར་ གསུམ། གཞན་ཡང་། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་ཚད་མས་ངེས་པའི་གང་
403



ཟག་ཡིན་ན། བྱས་པ་མི་རྟག་པ་ལ་འབྲེལ་བར་ཚད་མས་ངེས་པའི་གང་
ཟག་ཡིན་དགོས་པར་ཐལ། དེ་ཡིན་ན། བྱས་མི་རྟག་གི་འབྲེལ་པ་ཚད་
མས་ངེས་པའི་གང་ཟག་ཡིན་དགོས་པའི་ཕྱིར་ཏེ། རང་འགྲེལ་ལས།
འབྲེལ་པ་མེད་པར་ནི་ རྗེས་ སུ་འགྲོ་བ་དང་ལྡོག་པ་ངེས་པ་མེད་དེ།
ཞེས་གསུངས་པའི་ཕྱིར། འདོད་ན་སོང་། བྱས་པ་མི་རྟག་པ་ལ་ཐ་དད།
མི་རྟག་པ་ལྡོག་སྟོབས་ཀྱིས་བྱས་པ་ལྡོག་པར་འགྱུར་བ་དེ། བྱས་པ་མི་
རྟག་པ་ལ་འབྲེལ་བའི་མཚན་ཉིད་ཡིན་པར་ཐལ། དེའི་མཚན་ཉིད་ཡོད་
པའི་ཕྱིར། འདོད་ན་སོང་། དེ་ལྟར་ ( ༦ན) འགྱུར་པ་ཚད་མས་ངེས་
ནས་དེ་དེ་ལ་འབྲེལ་བར་ཚད་མས་མ་ངེས་པའི་གང་ཟག་དེ་ཁོ་ཁོ་རང་
ཡིན་པར་ཐལ། འདོད་པའི་ཕྱིར། འདོད་ན་སོང་། དེ་འདྲའི་གང་ཟག་
ཆོས་ཅན། མི་རྟག་པ་ལྡོག་སྟོབས་ཀྱིས་བྱས་པ་ལྡོག་པར་འགྱུར་པ་ཚད་
མས་ངེས་པའི་གང་ཟག་ཡིན་པར་ཐལ། ཆོས་ཅན་དེའི་ཕྱིར། འདོད་ན་
སོང་། མི་རྟག་པ་མ་ཡིན་ན། བྱས་པ་མ་ཡིན་པས་ཁྱབ་པ་ཚད་མས་
ངེས་པའི་གང་ཟག་ཡིན་པར་ཐལ། འདོད་པ་དེའི་ཕྱིར། འདོད་ན། རྟག་
ན་མ་བྱས་པས་ཁྱབ་པ་ཚད་མས་ངེས་པའི་གང་ཟག་ཡིན་པར་ཐལ།
འདོད་པའི་ ཕྱིར། འདོད་ན་སོང་། དེ་ཆོས་ཅན། ཆོས་ཅན་དེ་མ་ཡིན་
པར་ཐལ། བྱས་པ་མི་རྟག་པ་ལ་འབྲེལ་བར་ཚད་མས་ངེས་པའི་གང་
ཟག་ཡིན་པའི་ཕྱིར་ཏེ། དེའི་རྟགས་ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་
གི་ཁྱབ་པ་ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་པ་ཁས།
404



མ་གྲུབ་ན་སོང་། དེར་ཐལ། དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཚད་
མས་ངེས་པའི་གང་ཟག་ཡིན་པའི་ཕྱིར་ཏེ། རྟག་ན་མ་བྱས་པས་ཁྱབ་པ་
ཚད་མས་ངེས་པའི་ གང་ ཟག་ ཡིན་པའི་ ཕྱིར། འཁོར་ གསུམ། གཞན་
ཡང་། སྒྲ་མི་རྟག་ པར་ ཚད་མས་ངེས་ པའི་ གང་ ཟག་ཡིན་ན། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་བསྒྲུབ་བྱ་ཚད་མས་ངེས་པའི་གང་
ཟག་ཡིན་དགོས་པར་ཐལ། སྒྲ་བྱས་པར་ཚད་མས་ངེས་པའི་གང་ཟག་
ཡིན་ན། དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་ཚད་མས་ངེས་པའི་
གང་ ཟག་ ཡིན་ དགོས་ པའི་ ཕྱིར། རྟགས་ཁས། འདོད་ན། དེ་ཡིན་ན།།
དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་གི་བསྒྲུབ་བྱ་ཚད་མས་
ངེས་པའི་གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་ན།
དངོས་པོ་ཡིན་ན། མི་རྟག་པ་ཡིན་པས་ཁྱབ། དཔེར་ན་སྒྲ་བཞིན། བྱས་
པ་ཡང་དངོས་པོ་ཡིན་ཞེས་པའི་སྒྲུབ་ངག་སྒྲུབ་ངག་ཡང་དག་ཏུ་འགོད་
པ་སྐབས་སུ་བབས་པའི་གང་ཟག་ཆོས་ཅན། དེར་ཐལ། དེའི་ཕྱིར་ཏེ།
ཆོས་ཅན་དེའི་ཕྱིར། འདོད་ན། དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་
དག་ཚད་( ༦བ )མས་ངེས་པའི་གང་ཟག་ཡིན་པར་ཐལ། འདོད་པའི་
ཕྱིར། འདོད་ན། དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་ངེས་
པའི་གང་ཟག་ཡིན་པར་ཐལ། འདོད་པའི་ཕྱིར། འདོད་ན། བྱས་པ་མི་
རྟག་པར་ཚད་མས་ངེས་པའི་གང་ཟག་ཡིན་པར་ཐལ་ལོ། །གཞན་ཡང་།
བྱས་རྟགས་ཀྱིས་གཟུགས་མི་རྟག་པར་སྒྲུབ་པའི་ཕྱོགས་ཆོས་ཚད་མས་
405



ངེས་པའི་གང་ཟག་ཡིན་ན། དེའི་རྟགས་ཀྱིས་སྒྲ་མི་རྟག་པར་སྒྲུབ་པའི་
ཕྱོགས་ཆོས་ཚད་མས་ངེས་པའི་གང་ཟག་ཡིན་དགོས་པར་ཐལ། དེའི་
རྟགས་ཀྱིས་གཟུགས་མི་རྟག་པར་སྒྲུབ་པའི་ཚུལ་གསུམ་ཚད་མས་ངེས་
པའི་གང་ཟག་ཡིན་ན། དེའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་
གསུམ་ཚད་མས་ངེས་པའི་གང་ཟག་ཡིན་དགོས་པའི་ ཕྱིར་ཏེ། དེའི་
རྟགས་ཀྱིས་གཟུགས་མི་རྟག་པར་སྒྲུབ་པའི་རྗེས་ཁྱབ་ཚད་མས་ངེས་
པའི་གང་ཟག་ཡིན་ན། ཅིག་ཤོས་དེའི་རྗེས་ཁྱབ་ཚད་མས་ངེས་པའི་
གང་ཟག་ཡིན་དགོས་པའི་ཕྱིར། མ་གྲུབ་ན་སོང་། དེར་ཐལ། སྔ་མ་དེ་
ཚད་མས་ངེས་ནས་ཕྱི་མ་དེ་ཚད་མས་མ་ངེས་པའི་གང་ཟག་མེད་པའི་
ཕྱིར། མ་གྲུབ་ན་སོང་། དེ་ཁོ་ཁོ་རང་ཡིན་པར་ཐལ། མ་གྲུབ་པའི་ཕྱིར།
འདོད་ན་སོང་། དེ་འདྲའི་གང་ཟག་ཆོས་ཅན། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་རྗེས་ཁྱབ་ཚད་མས་ངེས་པའི་གང་ཟག་ཡིན་པར་
ཐལ། བྱས་ན་མི་རྟག་པས་ཁྱབ་པ་ཚད་མས་ངེས་པའི་གང་ཟག་ཡིན་
པའི་ ཕྱིར། ཁྱབ་ པ་ ཁས། མ་གྲུབ་ན། དེར་ ཐལ། བྱས་ རྟགས་ ཀྱིས་
གཟུགས་མི་རྟག་པར་སྒྲུབ་པའི་རྗེས་ཁྱབ་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། ཆོས་ཅན་དེའི་ཕྱིར། རྩ་བར་འདོད་ན། སྐྱེས་པ་ཡིན་
ན། བྱས་པ་ཡིན་པས་ཁྱབ། དཔེར་ན་གཟུགས་བཞིན་སྒྲ་ཡང་སྐྱེས་པ་
ཡིན་ནོ། །ཞེས་པའི་སྒྲུབ་ངག་སྒྲུབ་ངག་ཡང་དག་ཏུ་འགོད་པ་སྐབས་སུ་
བབས་ པའི་ གང་ ཟག་ ཆོས་ ཅན། དེར་ ཐལ། དེའི་ ཕྱིར། རྟགས་ དེར་
406



ཐལ། གཟུགས་བྱས་པར་ཚད་མས་ངེས་པའི་གང་ཟག་ཡིན་པའི་ཕྱིར། །
ཁྱབ་པ་ཁས། རྟགས་གྲུབ་སྟེ། ཆོས་ཅན་དེའི་ཕྱིར། (༧ན ) འདོད་
ན། སྒྲ་བྱས་པར་ཚད་མས་ངེས་པའི་གང་ཟག་ཡིན་པར་ཐལ། འདོད་
པའི་ ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར། གཞན་ཡང་། རྟག་
པ་ཚད་མས་ངེས་པའི་གང་ཟག་ཡིན་ན། རྟག་པ་བྱས་སྟོང་དུ་ཚད་མས་
ངེས་པའི་གང་ཟག་ཡིན་དགོས་པར་ཐལ། རྟག་པ་བྱས་སྟོང་དུ་སྒྲུབ་
པའི་རྟགས་ཡང་དག་མེད་པའི་ཕྱིར། རྟགས་ཁས། འདོད་ན། རྟག་པ་
བྱས་སྟོང་དུ་སྒྲུབ་པའི་རྟགས་ཡང་དག་ཡོད་པར་ཐལ། བྱས་པ་མི་རྟག་
པར་སྒྲུབ་པའི་རྟགས་ཡང་དག་ཡོད་པའི་ཕྱིར། མ་ཁྱབ་ན། བྱས་པ་མི་
རྟག་པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་
གང་ཟག་ཆོས་ཅན། རྟག་པ་ཚད་མས་ངེས་པའི་གང་ཟག་ཡིན་པར་
ཐལ། མི་རྟག་པ་ཚད་མས་ངེས་པའི་གང་ཟག་ཡིན་པའི་ཕྱིར། རྟགས་
སླ། འདོད་ན་སོང་། དེ་ཆོས་ཅན། ཆོས་ཅན་དེ་མ་ཡིན་པར་ཐལ། བྱས་
པ་མི་རྟག་པར་ཚད་མས་ངེས་པའི་གང་ཟག་ཡིན་པའི་ཕྱིར། མ་གྲུབ་ན་
སོང་། དེར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་
ཚད་མས་ངེས་པའི་གང་ཟག་ཡིན་པའི་ཕྱིར་ཏེ། དེའི་རྟགས་ཀྱིས་དེ་
སྒྲུབ་ཀྱི་ལྡོག་ཁྱབ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། རྟག་
ན་མ་བྱས་པས་ཁྱབ་པ་ཚད་མས་ངེས་པའི་གང་ཟག་ཡིན་པའི་ཕྱིར།
ཁྱབ་པ་ ཁས། མ་གྲུབ་ན་སོང་། དེར་ཐལ། རྟག་པ་ བྱས་ སྟོང་དུ་ཚད་
407



མས་ངེས་པའི་གང་ཟག་ཡིན་པའི་ཕྱིར་ཏེ། རྟག་པ་ཚད་མས་ངེས་པའི་
གང་ཟག་ཡིན་པའི་ ཕྱིར། འཁོར་གསུམ། གཞན་ཡང་། སྐྱོན་འཕེན་པ་
ཁ་ཅིག་ན་རེ། མི་རྟག་པ་ཚད་མས་ངེས་པའི་གང་ཟག་ཡིན་ན། མི་རྟག་
པ་བྱས་པར་ཚད་མས་ངེས་པའི་གང་ཟག་ཡིན་དགོས་པར་ཐལ། རྟག་
པ་ཚད་མས་ངེས་པའི་གང་ཟག་ཡིན་ན། རྟག་པ་བྱས་སྟོང་དུ་ཚད་མས་
ངེས་པའི་གང་ཟག་ཡིན་དགོས་པའི་ཕྱིར། རྟགས་ཁས། འདོད་ན། མི་
རྟག་པ་དང་བྱས་པའི་ཚོགས་དོན་ཚད་མས་ངེས་པའི་གང་ཟག་ཡིན་ན།
བྱས་པ་དང་མི་རྟག་པའི་ཚོགས་དོན་ཚད་མས་ངེས་ ( ༧བ ) པའི་གང་
ཟག་ཡིན་དགོས་པར་ཐལ། མི་རྟག་པ་དང་སྒྲའི་ཚོགས་དོན་ཚད་མས་
ངེས་པའི་གང་ཟག་ཡིན་ན། སྒྲ་དང་མི་རྟག་པའི་ཚོགས་དོན་ཚད་མས་
ངེས་པའི་གང་ཟག་ཡིན་དགོས་པའི་ཕྱིར། འདོད་ན་སོང་། བྱས་པ་མི་
རྟག་པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་
གང་ཟག་ཆོས་ཅན། མི་རྟག་པ་ཚད་མས་ངེས་པའི་གང་ཟག་ཡིན་པར་
ཐལ། ཆོས་ཅན་དེའི་ཕྱིར། འདོད་ན་སོང་། དེ་ཆོས་ཅན། ཆོས་ཅན་དེ་
མ་ཡིན་པར་ཐལ། བྱས་པ་མི་རྟག་པར་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། བྱས་པ་དང་མི་རྟག་པའི་ཚོགས་དོན་ཚད་མས་ངེས་
པའི་གང་ཟག་ཡིན་པའི་ཕྱིར་ཏེ། མི་རྟག་པ་དང་བྱས་པའི་ཚོགས་དོན་
ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་པ་ཁས། མ་གྲུབ་ན་
སོང་། དེར་ཐལ། མི་རྟག་པ་བྱས་པར་ཚད་མས་ངེས་པའི་གང་ཟག་
408



ཡིན་པའི་ཕྱིར་ཏེ། མི་རྟག་པ་ཚད་མས་ངེས་པའི་གང་ཟག་ཡིན་པའི་
ཕྱིར། འཁོར་ གསུམ། གཞན་ཡང་། རྟག་ པ་ དང་ མ་ བྱས་ པའི་ཚོགས་
དོན་ཚད་མས་ངེས་པའི་གང་ཟག་ཡིན་ན། མ་བྱས་པ་དང་རྟག་པའི་
ཚོགས་དོན་ཚད་མས་ངེས་པའི་གང་ཟག་ཡིན་དགོས་པར་ཐལ། རྟག་པ་
དང་ནམ་མཁའི་ཚོགས་དོན་ཚད་མས་ངེས་པའི་གང་ཟག་ཡིན་ན། ནམ་
མཁའ་དང་རྟག་པའི་ཚོགས་དོན་ཚད་མས་ངེས་པའི་གང་ཟག་ཡིན་
དགོས་པའི་ཕྱིར། འདོད་ན་སོང་། མ་བྱས་པ་རྟག་པར་སྒྲུབ་པའི་རྟགས་
ཡང་དག་འགོད་པ་སྐབས་སུ་བབས་པའི་གང་ཟག་ཆོས་ཅན། རྟག་པ་
ཚད་ མས་ ངེས་ པའི་ གང་ ཟག་ ཡིན་ པར་ ཐལ། ཆོས་ཅན་ དེའི་ ཕྱིར།།
འདོད་ན་སོང་། དེ་ཆོས་ཅན། ཆོས་ཅན་དེ་མ་ཡིན་པར་ཐལ། མ་བྱས་
པ་རྟག་པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། མ་བྱས་པ་
དང་རྟག་པའི་ཚོགས་དོན་ཚད་མས་ངེས་པའི་ཕྱིར་ཏེ། རྟག་པ་དང་མ་
བྱས་པའི་ཚོགས་དོན་ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་
པ་ཁས། མ་གྲུབ་ན་སོང་། དེར་ཐལ། རྟག་པ་མ་བྱས་པར་ཚད་མས་
ངེས་པའི་གང་ཟག་ཡིན་པའི་ཕྱིར་ཏེ། རྟག་པ་བྱས་སྟོང་དུ་ ( ༨ན )
ཚད་མས་ངེས་པའི་ གང་ ཟག་ ཡིན་ པའི་ ཕྱིར། མ་གྲུབ་ན་སོང་། དེར་
ཐལ། རྟག་པ་ ཚད་ མས་ ངེས་ པའི་ གང་ ཟག་ ཡིན་ པའི་ ཕྱིར། འཁོར་
གསུམ། ཟེར་བ་ལ་སྔ་མ་ན་རེ། བྱས་པ་མི་རྟག་པར་སྒྲུབ་པའི་བསྒྲུབ་
བྱ་ཚད་མས་ངེས་པའི་གང་ཟག་དང་། མི་རྟག་པ་བྱས་པར་སྒྲུབ་པའི་
409



བསྒྲུབ་བྱ་ཚད་མས་ངེས་པའི་གང་ཟག་དོན་གཅིག་པར་ཐལ། བྱས་པ་
དང་མི་རྟག་པའི་ཚོགས་དོན་ཚད་མས་ངེས་པའི་གང་ཟག་དང་། མི་
རྟག་པ་དང་བྱས་པའི་ཚོགས་དོན་ཚད་མས་ངེས་པའི་གང་ཟག་དོན་
གཅིག་པའི་ཕྱིར། རྟགས་ ཁས། འདོད་ན། བྱས་ པ་མི་རྟག་པར་སྒྲུབ་
པའི་བསྒྲུབ་ བྱ་ དང་། མི་རྟག་ པ་ བྱས་ པར་ སྒྲུབ་པའི་བསྒྲུབ་བྱ་དོན་
གཅིག་པར་ཐལ། འདོད་པའི་ཕྱིར། ཕྱི་མ་ན་རེ། མ་ཁྱབ་ཟེར། གཞན་
ཡང་། དངོས་པོའི་རྟགས་ཀྱིས་བྱས་པ་མི་རྟག་པར་སྒྲུབ་པའི་རྟགས་
ཡང་དག་འགོད་པ་སྐབས་སུ་བབས་པའི་གང་ཟག་ཆོས་ཅན། དངོས་པོ་
བྱས་པར་ཚད་མས་ངེས་པའི་གང་ཟག་ཡིན་པར་ཐལ། དངོས་པོ་དང་
བྱས་པའི་ཚོགས་དོན་ཚད་མས་ངེས་པའི་གང་ཟག་ཡིན་པའི་ཕྱིར་ཏེ།
བྱས་པ་དང་དངོས་པོའི་ཚོགས་དོན་ཚད་མས་ངེས་པའི་གང་ཟག་ཡིན་
པའི་ ཕྱིར། ཁྱབ་པ་ ཁས། རྟགས་དེར་ ཐལ། བྱས་ པ་ དངོས་ པོར་ ཚད་
མས་ངེས་པའི་གང་ཟག་ཡིན་པའི་ཕྱིར། མ་གྲུབ་ན་སླ། རྩ་བར་འདོད་
ན། དེ་ཆོས་ཅན། དངོས་པོ་བྱས་པ་དང་མི་རྟག་པའི་ཚོགས་དོན་དུ་ཚད་
མས་ངེས་པའི་གང་ཟག་ཡིན་པར་ཐལ། འདོད་པ་གང་ཞིག་དངོས་པོ་
མི་རྟག་པར་ཚད་མས་ངེས་པའི་གང་ཟག་ཡིན་པའི་ཕྱིར། །ཕྱི་མ་ན་རེ་
མ་ ཁྱབ་ ཟེར། རྟགས་ གཉིས་ པ་སླ། འདོད་ན། དེ་འདྲའི་ཚོགས་དོན་
ཚད་མས་ངེས་པའི་གང་ཟག་ཡིན་པར་ཐལ་ལོ། །ཟེར་བ་ལ། ཕྱི་མ་ན་
རེ། སྒྲ་བྱས་པར་ཚད་མས་ངེས་ནས་སྒྲ་དངོས་པོར་ཚད་མས་མ་ངེས་
410



པའི་གང་ཟག་མེད་པར་ཐལ། སྒྲ་བྱས་པར་ཚད་མས་ངེས་ནས་སྒྲ་བྱས་
པ་དང་དངོས་པོ་གཉིས་ཀར་དུ་ཚད་མས་མ་ངེས་པའི་གང་ཟག་མེད་
པའི་ཕྱིར། མ་གྲུབ་ན་སོང་། དེར་ཐལ། སྒྲ་བྱས་པ་དང་དངོས་པོ་གང་
རུང་དུ་ཚད་མས་ངེས་ནས་སྒྲ་དེ་ ( རབ )གཉིས་ཀར་དུ་ཚད་མས་མ་
ངེས་པའི་གང་ཟག་མེད་པའི་ཕྱིར། མ་གྲུབ་ན་སོང་། དེ་འདྲའི་གང་ཟག་
དེ་ ཁོ་ ཁོ་རང་ཡིན་པར་ཐལ། མ་གྲུབ་པའི་ ཕྱིར། འདོད་ན་སོང་། དེ་
འདྲའི་གང་ཟག་ཆོས་ཅན། ཆོས་ཅན་དེ་མ་ཡིན་པར་ཐལ། སྒྲ་དེ་གང་
རུང་དུ་ཚད་མས་ངེས་པའི་གང་ཟག་མ་ཡིན་པའི་ཕྱིར་ཏེ། སྒྲ་བྱས་པར་
ཚད་མས་ངེས་པའི་གང་ཟག་མ་ཡིན་པ་གང་ཞིག །སྒྲ་དངོས་པོར་
ཚད་མས་ངེས་པའི་གང་ཟག་མ་ཡིན་པའི་ཕྱིར། དང་པོ་མ་གྲུབ་ན་སོང་།
དེ་ཆོས་ཅན། སྒྲ་དངོས་པོར་ཚད་མས་ངེས་པའི་གང་ཟག་ཡིན་པར་
ཐལ། མ་གྲུབ་པ་གངཞིག །རྒྱུ་མཚན་མཚུངས་པའི་ཕྱིར། རྩ་རྟགས་
གཉིས་པ་མ་གྲུབ་ན་སོང་། དེ་ཆོས་ཅན། སྒྲ་བྱས་པར་ཚད་མས་ངེས་
པའི་ གང་ ཟག་ ཡིན་པར་ཐལ། མ་གྲུབ་པ་གང་ཞིག །རྒྱུ་མཚན་
མཚུངས་པའི་ཕྱིར། འདོད་ན་སོང་། དེ་ཆོས་ཅན། ཆོས་ཅན་དེ་མ་ཡིན་
པར་ཐལ། སྒྲ་དེ་གཉིས་ཀར་དུ་ཚད་མས་ངེས་པའི་གང་ཟག་ཡིན་པའི་
ཕྱིར། མ་གྲུབ་ན་ སོང་། དེར་ཐལ། སྒྲ་བྱས་པར་ཚད་མས་ངེས་པའི་
གང་ཟག་གང་ཞིག །སྒྲ་དངོས་པོར་ཚད་མས་ངེས་པའི་གང་ཟག་
ཡིན་པའི་ཕྱིར། ཁྱབ་པ་ཁས་ཟེར་རོ། ཁ་ཅིག་ན་རེ། བྱས་ན་མི་རྟག་
411



པས་ཁྱབ་པ་ཚད་མས་ངེས་པའི་གང་ཟག་ཡིན་ན། རྟག་ན་མ་བྱས་པས་
ཁྱབ་པ་ཚད་མས་ངེས་པའི་གང་ཟག་ཡིན་པས་མ་ཁྱབ་ཅིང་། རྟག་ན་མ་
བྱས་པས་ཁྱབ་པ་ཚད་མས་ངེས་པའི་གང་ཟག་ཡིན་ན། ཅིག་ཤོས་ཚད་
མས་ངེས་པའི་གང་ཟག་ཡིན་པས་མ་ཁྱབ་ཀྱང་། བྱས་པ་མི་རྟག་པ་ཁོ་
ན་ལ་ཡོད་པར་ཚད་མས་ངེས་པའི་གང་ཟག་དང་། རྟག་པ་མ་བྱས་པ་ཁོ་
ན་ལ་ཡོད་པར་ཚད་མས་ངེས་པའི་གང་ཟག་གཉིས་དོན་གཅིག་ཟེར་།
ཁ་ཅིག་ན་རེ། ཕྱི་མ་གཉིས་པོདེ་ཡང་གཅིག་ཚད་མས་ངེས་པའི་གང་
ཟག་ཡིན་ན། ཅིག་ཤོས་ཚད་མས་ངེས་པའི་གང་ཟག་ཡིན་པས་མ་ཁྱབ་
ཅིང་། ཅིག་ཤོས་ ཚད་མས་ངེས་པའི་ གང་ ཟག་ཡིན་ན། གཅིག་ ཚད་
མས་ངེས་པའི་གང་ཟག་ཡིན་པས་མ་ཁྱབ་བོ་ཟེར་ན། མི་རྟག་པ་མ་
ཡིན་པའི་བྱས་པ་མེད་པར་ཚད་མས་ངེས་པའི་གང་ཟག་དང་། མ་བྱས་
པ་མ་ཡིན་པའི་( ༩ན)རྟག་པ་མེད་པར་ཚད་མས་ངེས་པའི་གང་ཟག་
གཉིས་དོན་གཅིག་པར་ཐལ། དམ་བཅའ་དེའི་ཕྱིར། འདོད་ན་བྱས་ན་
མི་རྟག་པས་ཁྱབ་པ་ཚད་མས་ངེས་པའི་གང་ཟག་དང་། རྟག་ན་མ་བྱས་
པས་ཁྱབ་པ་ཚད་མས་ངེས་པའི་གང་ཟག་གཉིས་དོན་གཅིག་པར་ཐལ།
འདོད་པའི་ཕྱིར། ལུགས་དེ་གཉིས་ཀ་ལ་ཐུན་མོང་དུ་བྱས་ན་མི་རྟག་
པས་ཁྱབ་པ་ཚད་མས་ངེས་པའི་གང་ཟག་ཡིན་ན། རྟག་ན་མ་བྱས་པས་
ཁྱབ་པ་ཚད་མས་ངེས་པའི་གང་ཟག་ཡིན་དགོས་པར་ཐལ། བྱས་པ་མི་
རྟག་པ་ཁོ་ན་ལ་ཡོད་པར་ཚད་མས་ངེས་པའི་གང་ཟག་ཡིན་ན། དེ་ཡིན་
412



དགོས་པའི་ཕྱིར་ཏེ། དེ་ཡིན་ན། རྟག་པ་བྱས་སྟོང་དུ་ཚད་མས་ངེས་པའི་
གང་ཟག་ཡིན་དགོས་པའི་ཕྱིར་ཏེ། ཐར་ལམ་གསལ་བྱེད་ལས། ཚད་
མས་ངེས་པའི་རིམ་པ་ལས་རྟག་པ་བྱས་སྟོང་དུ་མ་ངེས་པར་བྱས་པ་མི་
རྟག་པ་ཁོ་ན་ལ་ཡོད་པར་མ་ངེས་པ་ལྟར། ལྟར་སྣང་ཚུལ་གསུམ་དང་མི་
ལྡན་པ་མ་ངེས་པར་ཚུལ་གསུམ་ཡང་དག་ཁོ་ན་ལ་ཡོད་པར་མི་ངེས་སོ།།
ཞེས་གསུངས་པའི་ཕྱིར། ཁ་ཅིག་ན་རེ། བྱས་ན་མི་རྟག་པས་ཁྱབ་པ།
བྱས་པ་མི་རྟག་པ་ཁོ་ན་ལ་ཡོད་པ། བྱས་པ་མི་རྟག་པ་ལ་འབྲེལ་བར་
ཚད་མས་ངེས་པའི་གང་ཟག་རྣམས་དོན་གཅིག་ཅིང་། བྱས་ན་མི་རྟག་
པས་ཁྱབ་པ་ཚད་མས་ངེས་པ་ལ། རྟག་ན་མ་བྱས་པས་ཁྱབ་པ་ཚད་
མས་ངེས་པ་སྔོན་དུ་འགྲོ་དགོས་ཟེར་ན། སྐད་ཅིག་མ་མི་རྟག་པར་ཚད་
མས་ངེས་པའི་གང་ཟག་ཡིན་ན། སྐད་ཅིག་མ་མི་རྟག་པ་ལ་འབྲེལ་བར་
ཚད་མས་ངེས་པའི་གང་ཟག་ཡིན་དགོས་པར་ཐལ། བྱས་པ་མི་རྟག་
པར་ཚད་མས་ངེས་པའི་གང་ཟག་ཡིན་ན། བྱས་པ་མི་རྟག་པ་ལ་འབྲེལ་
བར་ཚད་མས་ངེས་པའི་གང་ཟག་ཡིན་དགོས་པའི་ཕྱིར། །རྟགས་ཁས།
འདོད་ན། སྐད་ཅིག་མ་མི་རྟག་པ་ལ་ཐ་དད། མི་རྟག་པ་ལྡོག་སྟོབས་ཀྱི་
སྐད་ཅིག་མ་ལྡོག་པར་འགྱུར་པ་ཚད་མས་ངེས་ནས་དེ་དེ་ལ་འབྲེལ་བར་
ཚད་མས་མ་ངེས་པའི་གང་ཟག་ཡོད་པར་ཐལ། དེ་ལྟར་འགྱུར་བ་དེ།
དེ་དེ་ལ་འབྲེལ་བའི་མཚན་ཉིད་ཡིན་པའི་ ( ༩བ ）ཕྱིར། འདོད་ན་
སོང་། དེ་འདྲའི་གང་ཟག་ཆོས་ཅན། སྐད་ཅིག་མ་དང་མི་རྟག་པ་ཐ་དད་
413



དུ་ཚད་མས་ངེས་པའི་གང་ཟག་ཡིན་པར་ཐལ་། ཆོས་ཅན་དེའི་ཕྱིར།
འདོད་ན་སོང་། དེ་ཆོས་ཅན། མི་རྟག་པ་ཚད་མས་ངེས་པའི་གང་ཟག་
ཡིན་པར་ཐལ། འདོད་པའི་ཕྱིར། འདོད་ན་སོང་། མི་རྟག་པ་མི་རྟག་
པར་ཚད་མས་ངེས་པའི་ གང་ཟག་ཡིན་པར་ཐལ། འདོད་ པའི་ ཕྱིར།
འདོད་ན་སོང་། དེ་ཆོས་ཅན། སྐད་ཅིག་མ་མི་རྟག་པར་ཚད་མས་ངེས་
པའི་ གང་ ཟག་ ཡིན་ པར་ ཐལ། འདོད་ པའི་ ཕྱིར། འདོད་ན་ སོང་། དེ་
ཆོས་ཅན། ཆོས་ཅན་དེ་མ་ཡིན་པར་ཐལ། སྐད་ཅིག་མ་མི་རྟག་པ་ལ་
འབྲེལ་བར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། འདོད་པ་
དེའི་ ཕྱིར། འཁོར་ གསུམ། གཞན་ཡང་། སྐྱེས་པ་ བྱས་ པར་ཚད་མས་
ངེས་པའི་གང་ཟག་ཡིན་ན། སྐྱེས་པ་བྱས་པ་ལ་འབྲེལ་བར་ཚད་མས་
ངེས་ པའི་ གང་ ཟག་ ཡིན་ དགོས་ པར་ ཐལ། དམ་ བཅའ་ དེའི་ ཕྱིར།
འདོད་ན། འགལ་བ་ཚད་མས་མ་ངེས་པའི་གང་ཟག་མེད་པར་ཐལ།
འབྲེལ་པ་ཚད་མས་མ་ངེས་པའི་གང་ཟག་མེད་པའི་ཕྱིར་ཏེ། བྱས་པ་
ཚད་མས་ངེས་ནས་འབྲེལ་པ་ཚད་མས་མ་ངེས་པའི་གང་ཟག་མེད་པ་
གང་ཞིག །དངོས་པོ་ཚད་མས་ངེས་ནས་དེ་ཚད་མས་མ་ངེས་པའི་
གང་ཟག་མེད་པའི་ཕྱིར། དང་པོ་མ་གྲུབ་ན་སོང་། དེ་འདྲའི་གང་ཟག་
དེ་ ཁོ་ ཁོ་རང་ཡིན་ པར་ ཐལ། མ་གྲུབ་པའི་ ཕྱིར། འདོད་ན། དེ་ཆོས་
ཅན། སྐྱེས་པ་ བྱས་པར་ཚད་མས་ངེས་པའི་གང་ཟག་ཡིན་པར་ཐལ།
བྱས་པ་བྱས་པར་ཚད་མས་ངེས་པའི་གང་ཟག་གང་ཞིག །སྐྱེས་པ་
414



བྱས་ པའི་མཚན་ཉིད་ཡིན་ པའི་ ཕྱིར། འདོད་ན་ སོང་། དེ་ཆོས་ཅན།
ཆོས་ཅན་དེ་མ་ཡིན་པར་ཐལ། འབྲེལ་པ་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། བྱས་པ་ལ་འབྲེལ་པ་ཚད་མས་ངེས་པའི་གང་ཟག་
ཡིན་པའི་ཕྱིར། མ་གྲུབ་ན་སོང་། དེར་ཐལ། སྐྱེས་པ་བྱས་པ་ལ་འབྲེལ་
པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། སྐྱེས་པ་བྱས་པར་
ཚད་མས་ངེས་པའི་གང་ཟག་ཡིན་པའི་ཕྱིར། འཁོར་གསུམ། རྩ་རྟགས་
གཉིས་པ་མ་གྲུབ་ན། དེ་འདྲའི་གང་ཟག་དེ་ཁོ་ཁོ་རང་ཡིན་པར་ཐལ།
མ་གྲུབ་པའི་ཕྱིར། འདོད་ན་སོང་། དངོས་པོ་དོན་བྱེད་ (༡༠ན）
ནུས་པར་ཚད་མས་ངེས་པའི་གང་ཟག་ཡིན་ན། དངོས་པོ་དོན་བྱེད་ནུས་
པ་ལ་འབྲེལ་པར་ཚད་མས་ངེས་པའི་གང་ཟག་ཡིན་དགོས་པར་ཐལ།
དངོས་པོ་མི་རྟག་པར་ཚད་མས་ངེས་པའི་གང་ཟག་ཡིན་ན། དངོས་པོ་
མི་རྟག་པ་ལ་འབྲེལ་བར་ཚད་མས་ངེས་པའི་གང་ཟག་ཡིན་དགོས་པའི་
ཕྱིར། རྟགས་ཁས། འདོད་ན། དངོས་པོ་ཚད་མས་ངེས་ནས་འབྲེལ་པ་
ཚད་མས་མ་ངེས་པའི་གང་ཟག་ཆོས་ཅན། དངོས་པོ་དོན་བྱེད་ནུས་པར་
ཚད་མས་ངེས་པའི་གང་ཟག་ཡིན་པར་ཐལ། དངོས་པོ་དངོས་པོར་ཚད་
མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་
ན་སོང་། དེ་ཆོས་ཅན། ཆོས་ཅན་དེ་མ་ཡིན་པར་ཐལ། འབྲེལ་པ་ཚད་
མས་ངེས་པའི་གང་ཟག་ཡིན་པའི་ཕྱིར་ཏེ། དོན་བྱེས་ནུས་པ་ལ་འབྲེལ་
པ་ཚད་མ་ངེས་པའི་གང་ཟག་ཡིན་པའི་ཕྱིར་ཏེ། དངོས་པོ་དོན་བྱེད་ནུས་
415



པ་ལ་འབྲེལ་པར་ཚད་མས་ངེས་པའི་གང་ཟག་ཡིན་པའི་ཕྱིར། མ་གྲུབ་
ན་སོང་། དེར་ཐལ། །དངོས་པོ་དོན་བྱེད་ནུས་པར་ཚད་མས་ངེས་པའི་
གང་ཟག་ཡིན་པའི་ཕྱིར། འཁོར་གསུམ། གཞན་ཡང་། རྟག་ན་མ་བྱས་
པས་ཁྱབ་པ་ཚད་མས་ངེས་པའི་གང་ཟག་ཡིན་ན། རྟག་པ་མ་བྱས་པ་ལ་
འབྲེལ་བར་ཚད་མས་ངེས་པའི་གང་ཟག་ཡིན་དགོས་པར་ཐལ། རྟག་
པ་ སྒྲའི་ དོན་ སྤྱི་ མ་ བྱས་ པར་ སྒྲུབ་ པའི་ རྟགས་ ཡང་ དག་ གང་ ཞིག།
བྱས་ན་མི་རྟག་པས་ཁྱད་པ་ཚད་མས་ངེས་པའི་གང་ཟག་ཡིན་ན། བྱས་
པ་མི་རྟག་པ་ལ་འབྲེལ་བར་ཚད་མས་ངེས་པའི་གང་ཟག་ཡིན་དགོས་
པའི་ཕྱིར། རྟགས་གཉིས་པ་དངོས། འདོད་ན། མི་རྟག་པ་ལྡོག་སྟོབས་
ཀྱིས་བྱས་པ་ལྡོག་པར་འགྱུར་པ་ཚད་མས་ངེས་ནས་བྱས་པ་མི་རྟག་པ་
ལ་འབྲེལ་བར་ཚད་མས་མ་ངེས་པའི་གང་ཟག་ཡོད་པར་ཐལ། དེ་ལྟར་
འགྱུར་བ་དེ། དེ་དེ་ལ་འབྲེལ་བའི་དོན་ལྡོག་གི་ཕྱོགས་གཅིག་ཡིན་པའི་
ཕྱིར། འདོད་ན་སོང་། དེ་འདྲའི་གང་ཟག་ཆོས་ཅན། མི་རྟག་པ་མ་ཡིན་
ན། བྱས་པ་མ་ཡིན་པས་ཁྱབ་པ་ཚད་མས་ངེས་པའི་གང་ཟག་ཡིན་པར་
ཐལ། དེ་ལྟར་འགྱུར་བ་ཚད་མས་ ( ༡༠བ ) ངེས་པའི་གང་ཟག་ཡིན་
པའི་ ཕྱིར། འདོད་ན། རྟག་ན་བྱས་པ་མ་ཡིན་པས་ཁྱབ་པ་ཚད་མས་
ངེས་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་ན་སོང་།
དེ་ཆོས་ཅན། རྟག་ན་མ་བྱས་པས་ཁྱབ་པ་ཚད་མས་ངེས་པའི་གང་ཟག་
ཡིན་ པར་ ཐལ། འདོད་ པའི་ ཕྱིར། འདོད་ན། རྟག་ པ་ མ་ བྱས་ པ་ ལ་
416



འབྲེལ་པར་ཚད་མས་ངེས་པའི་གང་ཟག་ཡིན་པར་ཐལ། འདོད་པའི་
ཕྱིར། ཁྱབ་པ་ཁས། འདོད་ན། མ་ བྱས་ པ་ལྡོག་སྟོབས་ ཀྱིས་རྟག་པ་
ལྡོག་པར་ཚད་མས་ངེས་པའི་གང་ཟག་ཡིན་པར་ཐལ། འདོད་པའི་
ཕྱིར། འདོད་ན། བྱས་པ་མ་ཡིན་ན། རྟག་པ་ཡིན་པས་ཁྱབ་པ་ཚད་
མས་ངེས་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་ན།
བྱས་ན་རྟག་པ་མ་ཡིན་པས་ཁྱབ་པ་ཚད་མས་ངེས་པའི་གང་ཟག་ཡིན་
པར་ཐལ། འདོད་པའི་ཕྱིར། འདོད་ན། བྱས་ན་མི་རྟག་པས་ཁྱབ་པ་
ཚད་མས་ངེས་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་
ན། དེ་ཆོས་ཅན། ཆོས་ཅན་དེ་མ་ཡིན་པར་ཐལ། བྱས་པ་མི་རྟག་པ་ལ་
འབྲེལ་བར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། འདོད་པ་
དེའི་ཕྱིར། འཁོར་གསུམ། གཞན་ཡང་། བྱས་པ་མི་རྟག་པར་ཚད་མས་
ངེས་པའི་གང་ཟག་ཡིན་ན། བྱས་པ་མི་རྟག་པ་ལ་བདག་གཅིག་ཏུ་
འབྲེལ་བར་ཚད་མས་ངེས་པའི་གང་ཟག་ཡིན་དགོས་པར་ཐལ། དེ་
ཡིན་ན། དེ་དེ་ལ་འབྲེལ་བར་ཚད་མས་ངེས་པའི་གང་ཟག་ཡིན་དགོས་
པའི་ཕྱིར། རྟགས་ཁས། འདོད་ན། བྱས་པ་མི་རྟག་པ་དང་རང་བཞིན་
གཅིག་ཡིན་པའི་སྒོ་ནས་བྱས་པ་མི་རྟག་པ་ལ་ཐ་དད། མི་རྟག་པ་ལྡོག་
སྟོབས་ཀྱིས་བྱས་པ་ལྡོག་པར་འགྱུར་བ་ཚད་མས་ངེས་ནས་དེ་དེ་ལ་
བདག་གཅིག་དུ་འབྲེལ་བར་ཚད་མས་མ་ངེས་པའི་གང་ཟག་དེ་ཁོ་ཁོ་
རང་ཡིན་པར་ཐལ། དེ་ཡོད་པའི་ཕྱིར་ཏེ། དེ་ལྟར་འགྱུར་བ་དེ་དེ་དེ་ལ་
41?



བདག་གཅིག་ཏུ་འབྲེལ་བའི་མཚན་ཉིད་ཡིན་པའི་ཕྱིར་ཏེ། རང་བཞིན་
ལ་ ཡང་མེད་ མི་འབྱུང་། །ཞེས་ སོགས་ གསུངས་ པའི་ ཕྱིར། འདོད་ན་
སོང་། དེ་འདྲའི་གང་ཟག་ཆོས་ཅན། བྱས་པ་མི་རྟག་པ་དང་རང་བཞིན་
གཅིག་ཏུ་ཚད་མས་ངེས་པའི་གང་ཟག་ཡིན་པར་ཐལ། ཆོས་ཅན་དེའི་
ཕྱིར། འདོད་ན་སོང་།(༡༡ན )བྱས་པ་མི་རྟག་པའི་རང་བཞིན་དུ་ཚད་
མས་ངེས་པའི་གང་ཟག་ཡིན་པར་ཐལ་ལོ། །འདོད་ན། བྱས་པ་མི་རྟག་
པར་ ཚད་མས་ངེས་པའི་གང་ཟག་ཡིན་པར་ཐལ། འདོད་པའི་ཕྱིར།།
འདོད་ན་སོང་། དེ་ཆོས་ཅན། ཆོས་ཅན་དེ་མ་ཡིན་པར་ཐལ། བྱས་པ་
མི་རྟག་པ་ལ་བདག་གཅིག་ཏུ་འབྲེལ་བར་ཚད་མས་ངེས་པའི་གང་ཟག་
ཡིན་ པའི་ ཕྱིར་ཏེ། འདོད་ པ་ དེའི་ ཕྱིར། འཁོར་གསུམ། གཞན་ ཡང་།
བྱས་པ་མི་རྟག་པ་ལ་འབྲེལ་བར་ཚད་མས་ངེས་པ་ལ་བྱས་པ་མི་རྟག་པ་
ལ་རྗེས་སུ་འགྲོ་ལྡོག་མི་འཁྲུལ་པར་ཚད་མས་ངེས་པ་སྔོན་དུ་འགྲོ་
དགོས་པར་ཐལ། རྗེས་སུ་འགྲོ་དང་ལྡོག་པ་ལས། །གང་ཞིག་གང་གི་
རྗེས་འགྲོར་མཐོང་། །ཞེས་གསུངས་པའི་ ཕྱིར། འདོད་ན་སོང་། དེ་དེ་
ལ་རྗེས་སུ་འགྲོ་ལྡོག་མི་འཁྲུལ་པར་ཚད་མས་ངེས་ནས་དེ་དེ་ལ་འབྲེལ་
བར་ཚད་མས་ངེས་པའི་གང་ཟག་དེ་ཁོ་ཁོ་རང་ཡིན་པར་ཐལ། འདོད་
པའི་ཕྱིར། འདོད་ན་སོང་། དེ་ཆོས་ཅན། བྱས་ན་མི་རྟག་པས་ཁྱབ་པ་
ཚད་མས་ངེས་པའི་གང་ཟག་ཡིན་པར་ཐལ། དེ་དེ་ལ་རྗེས་སུ་འགྲོ་ལྡོག་
མི་འཁྲུལ་བར་ ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་
418



ཅན་དེའི་ཕྱིར། འདོད་ན་སོང་། དེ་ཆོས་ཅན། ཆོས་ཅན་དེ་མ་ཡིན་པར་
ཐལ། བྱས་པ་མི་རྟག་པ་ལ་འབྲེལ་བར་ཚད་མས་ངེས་པའི་གང་ཟག་
ཡིན་ པའི་ ཕྱིར་ ཏེ། འདོད་ པ་ དེའི་ཕྱིར། འཁོར་གསུམ། གཞན་ ཡང་།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཚད་མས་ངེས་པ་
ལ་རྟག་ན་མ་བྱས་པས་ཁྱབ་པ་ཚད་མས་ངེས་པ་སྔོན་དུ་འགྲོ་དགོས་ན།
བྱས་ན་མི་རྟག་པས་ཁྱབ་པ་ཚད་མས་ངེས་པ་ལ་རྟག་ན་མ་བྱས་པས་
ཁྱབ་པ་ཚད་མས་ངེས་པ་སྔོན་དུ་འགྲོ་དགོས་པའི་ཁྱབ་པ་ཡོད་པར་
ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་ན། རྟག་ན་མ་བྱས་
པས་ཁྱབ་པ་ཚད་མས་ངེས་པ་ལ་བྱས་ན་མི་རྟག་པས་ཁྱབ་པ་ཚད་མས་
ངེས་པ་སྔོན་དུ་འགྲོ་དགོས་པར་ཐལ། རྟག་པའི་རྟགས་ཀྱིས་སྒྲའི་དོན་
སྤྱི་མ་བྱས་པར་སྒྲུབ་པའི་རྗེས་ཁྱབ་ཚད་མས་ངེས་པ་ལ་བྱས་ན་མི་རྟག་
པས་ཁྱབ་པ་ཚད་མས་ངེས་པ་སྔོན་དུ་འགྲོ་དགོས་པའི་ཕྱིར། ཁྱབ་པ་
ཁས། དེར་ཐལ། དེ་ལ་བྱས་ན་རྟག་ (༡༡བ)པ་མ་ཡིན་པས་ཁྱབ་
པ་ཚད་མས་ངེས་པ་སྔོན་དུ་འགྲོ་དགོས་པའི་ཕྱིར་ཏེ། དེ་ལ་མ་བྱས་པ་
མ་ཡིན་ན། རྟག་པ་མ་ཡིན་པས་ཁྱབ་པ་ཚད་མས་ངེས་པ་སྔོན་དུ་འགྲོ་
དགོས་པའི་ཕྱིར་ཏེ། དེ་ལ་མ་བྱས་པ་ལྡོག་སྟོབས་ཀྱིས་རྟག་པ་ལྡོག་
པར་ཚད་མས་ངེས་པ་སྔོན་དུ་འགྲོ་དགོས་པའི་ཕྱིར་ཏེ། དེ་ལ་རྟག་པ་མ་
བྱས་པ་ལ་འབྲེལ་བར་ཚད་མས་ངེས་པ་སྔོན་དུ་འགྲོ་དགོས་པའི་ཕྱིར།
རྟགས་སླ། འདོད་ན། ཁྱབ་པ་དེ་གཉིས་རྟོགས་པ་ཕན་ཚུན་བརྟེན་པར་
419



ཐལ། འདོད་པ་གང་ཞིག །ཁྱོད་ཀྱི་དམ་བཅའ་འཐད་པའི་ཕྱིར། དེ་
བཞིན་དུ་དུ་བ་ཡོད་ན་མེ་ཡོད་པས་ཁྱབ་པ་དང་། མེ་མེད་ན་དུ་བ་མེད་
པས་ཁྱབ་པ་ལ་ཡང་སྦྱར་ནས་ཤེས་པར་བྱའོ། །ཁ་ཅིག་ན་རེ། བྱས་པ་
རྟག་སྟོང་དུ་ཚད་མས་ངེས་པའི་གང་ཟག་ཡིན་ན། བྱས་པ་སྒྲའི་རྟག་
སྟོང་དང་ནམ་མཁའི་རྟག་སྟོང་སོགས་སུ་ཚད་མས་ངེས་པའི་གང་ཟག་
ཡིན་པས་ཁྱབ་སྟེ། གཞི་དེ་སྤྱི་དེས་སྟོང་པར་ངེས་ན་གཞི་དེ་སྤྱི་དེས་ཁྱད་
པར་དུ་བྱས་པའི་གསལ་བའི་དབྱེ་བ་མཐའ་དག་གིས་སྟོང་པར་ངེས་
དགོས་པའི་ཕྱིར་ཟེར་ན། བྱས་པ་རྟག་པ་མ་ཡིན་པར་ཚད་མས་ངེས་
པའི་གང་ཟག་ཡིན་ན། དེ་སྒྲ་རྟག་པ་མ་ཡིན་པར་ཚད་མས་ངེས་པའི་
གང་ཟག་ཡིན་དགོས་པར་ཐལ། དེ་ཡིན་ན་དེ་སྒྲའི་རྟག་པ་མ་ཡིན་པར་
ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་རྟག་སྟོང་དུ་
ཚད་མས་ངེས་པའི་གང་ཟག་ཡིན་ན། དེ་སྒྲའི་རྟག་སྟོང་དུ་ཚད་མས་
ངེས་ པའི་ གང་ ཟག་ ཡིན་ དགོས་ པའི་ ཕྱིར། རྟགས་ ཁས། འདོད་ན།
གཟུགས་རྟག་པ་མ་ཡིན་པར་ཚད་མས་ངེས་པའི་གང་ཟག་ཡིན་ན།
གཟུགས་སྒྲ་རྟག་པ་མ་ཡིན་པར་ཚད་མས་ངེས་པའི་གང་ཟག་ཡིན་
དགོས་པར་ཐལ། འདོད་པའི་ཕྱིར། འདོད་ན། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་
གང་ཟག་དེ་གཟུགས་ཁྱོད་དུ་ཚད་མས་ངེས་པའི་གང་ཟག་མ་ཡིན་པར་
ཐལ། ཁྱོད་ དེའི་ རྟགས་ ཀྱིས་ དེ་ སྒྲུབ་ ཀྱི་ བསྒྲུབ་ བྱ་ གང་ ཞིག་
420



།གཟུགས་དེའི་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་མཐུན་
དཔེ་ཡང་དག་ཡིན་པའི་ཕྱིར་ཞེས་པའི་ཐལ་འགྱུར་ལ་ ( ༡༢ན )
ཁྱབ་པ་ཡོད་པར་ཐལ། ཀུན་བཏུས་ལས། ཆོས་སྒྲུབ་བྱ་ན་ཆོས་མཐུན་
མེད། །ཅེས་ གསུངས་ པའི་ ཕྱིར། འདོད་ན་སོང་། དེའི་རྟགས་ཀྱིས་དེ་
སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་དེ་
གཟུགས་མི་རྟག་པར་ཚད་མས་ངེས་པའི་གང་ཟག་ཡིན་པར་ཐལ། སྒྲ་
ཆོས་ཅན། མི་རྟག་སྟེ། བྱས་པའི་ཕྱིར། དཔེར་ན་གཟུགས་བཞིན་ཞེས་
པའི་རྟགས་སྦྱོར་དེ་དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་གི་
རྟགས་སྦྱོར་ཡིན་པའི་ཕྱིར། འདོད་ན་སོང་། སྒྲ་རྟག་པ་མ་ཡིན་པ་ཆོས་
ཅན། གོང་ གི་འདོད་མཚམས་ལ་དེར་ཐལ། དེའི་ཕྱིར། རྟགས་གཉིས་
ཀ་སླ། འདོད་ན་སོང་། དེ་འདྲའི་གང་ཟག་ཆོས་ཅན། གཟུགས་སྒྲ་རྟག་
པ་མ་ཡིན་པར་ཚད་མས་ངེས་པའི་གང་ཟག་ཡིན་པར་ཐལ། གཟུགས་
རྟག་པ་མ་ཡིན་པར་ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་
པ་ཁས། རྟགས་དེར་ཐལ། གཟུགས་མི་རྟག་པར་ཚད་མས་ངེས་པའི་
གང་ཟག་ཡིན་པའི་ཕྱིར། རྟགས་ཁས་། གཞན་ཡང་། བྱས་པ་སྒྲ་རྟག་
པ་མ་ཡིན་པར་ཚད་མས་ངེས་པའི་གང་ཟག་ཡིན་ན། དེ་སྒྲའི་རྟག་པ་མ་
ཡིན་པ་ལ་འབྲེལ་པར་ཚད་མས་ངེས་པའི་གང་ཟག་ཡིན་དགོས་པར་
ཐལ། དེ་རྟག་པ་མ་ཡིན་པར་ཚད་མས་ངེས་པའི་གང་ཟག་ཡིན་ན། དེ་
རྟག་པ་མ་ཡིན་པ་ལ་འབྲེལ་པར་ཚད་མས་ངེས་པའི་གང་ཟག་ཡིན་
421



དགོས་པའི་ཕྱིར། རྟགས་ཁས། འདོད་ན། དེ་ཡིན་ན། བྱས་པ་དང་དེ་
མ་ཡིན་པའི་འབྲེལ་པ་ཚད་མས་ངེས་པའི་གང་ཟག་ཡིན་དགོས་པར་
ཐལ། འདོད་ པའི་ ཕྱིར། འདོད་ན། བྱས་རྟགས་ ཀྱིས་སྒྲ་མི་རྟག་པར་
སྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་དེ་
སྒྲའི་ མི་རྟག་ པ་ ཚད་མས་ངེས་པའི་ གང་ ཟག་ཡིན་པར་ཐལ། བྱས་
རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་རྟགས་ཡང་དག་འགོད་པ་
སྐབས་སུ་བབས་པའི་གང་ཟག་དེ་སྒྲའི་རྟག་པ་མ་ཡིན་པ་ཚད་མས་ངེས་
པའི་གང་ཟག་ཡིན་པའི་ཕྱིར། མ་གྲུབ་ན་སོང་། དེ་འདྲའི་གང་ཟག་
ཆོས་ཅན། དེར་ཐལ། བྱས་པ་དང་སྒྲའི་རྟག་པ་མ་ཡིན་པའི་འབྲེལ་བ་
ཚད་མས་ངེས་པའི་གང་ཟག་ཡིན་པའི་ཕྱིར་ཏེ། བྱས་པ་སྒྲའི་རྟག་པ་མ་
ཡིན་པར་ཚད་མས་ངེས་པའི་གང་( ༡༢བ )ཟག་ཡིན་པའི་ཕྱིར། ཁྱབ་
པ་ཁས། མ་གྲུབ་ན་སོང་། དེར་ཐལ། བྱས་པ་སྒྲའི་རྟག་སྟོང་དུ་ཚད་
མས་ངེས་པའི་གང་ཟག་ཡིན་པའི་ཕྱིར། མ་གྲུབ་ན་སོང་། དེར་ཐལ།
བྱས་པ་རྟག་སྟོང་དུ་ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་
པ་ཁས། རྟགས་སླ། གཞན་ཡང་། དངོས་པོ་ཐམས་ཅད་སྒྲའི་རྟག་སྟོང་
དུ་ཚད་མས་ངེས་པའི་གང་ཟག་ཡིན་ན། དངོས་པོ་ཐམས་ཅད་ཚད་མས་
ངེས་པའི་གང་ཟག་ཡིན་དགོས་པར་ཐལ། དེ་ཐམས་ཅད་རྟག་སྟོང་དུ་
ཚད་མས་ངེས་པའི་གང་ཟག་ཡིན་ན། དེ་ཡིན་དགོས་པའི་ཕྱིར་ཏེ། དེ་
ཐམས་ཅད་མི་རྟག་པར་ཚད་མས་ངེས་པའི་གང་ཟག་ཡིན་ན། དེ་ཡིན་
422



དགོས་པའི་ཕྱིར། མ་གྲུབ་ན་འབུད། འདོད་ན་སོང་། དངོས་པོ་ཐམས་
ཅད་ཀྱི་སྟེང་དུ་སྒྲའི་རྟག་སྟོང་ཚད་མས་ངེས་པའི་གང་ཟག་ཡིན་ན།
དངོས་པོ་ཐམས་ཅད་སྒྲའི་རྟག་སྟོང་དུ་ཚད་མས་ངེས་པའི་གང་ཟག་ཡིན་
དགོས་པར་ཐལ། དེ་ཐམས་ཅད་ཀྱི་སྟེང་དུ་མི་རྟག་པ་ཚད་མས་ངེས་
པའི་གང་ཟག་ཡིན་ན། དེ་ཐམས་ཅད་མི་རྟག་པར་ཚད་མས་ངེས་པའི་
གང་ཟག་ཡིན་དགོས་པའི་ཕྱིར། འདོད་ན་སོང་། སྒྲའི་རྟག་སྟོང་ཚད་
མས་ངེས་ནས་དངོས་པོ་ཐམས་ཅད་ཚད་མས་མ་ངེས་པའི་གང་ཟག་
ཡོད་པར་ཐལ། ཤེས་བྱ་གཞི་གྲུབ་པའི་ཕྱིར། འདོད་ན་སོང་། དེ་འདྲའི་
གང་ཟག་ཆོས་ཅན། སྒྲ་དངོས་པོ་ཐམས་ཅད་ཀྱི་སྟེང་གི་རྟག་སྟོང་དུ་
ཚད་མས་ངེས་པའི་གང་ཟག་ཡིན་པར་ཐལ། སྒྲ་དངོས་པོ་ཐམས་ཅད་
ཀྱི་རྟག་སྟོང་དུ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། སྒྲ་རྟག་
སྟོང་དུ་ཚད་མས་ངེས་ པའི་ གང་ཟག་ཡིན་པའི་ཕྱིར། ཁྱབ་པ་ཁས།
རྟགས་སླ། འདོད་ན། དེ་ཆོས་ཅན། སྒྲ་དངོས་པོ་ཐམས་ཅད་ཀྱི་སྟེང་དུ་
རྟག་སྟོང་དུ་ཚད་མས་ངེས་པའི་གང་ཟག་ཡིན་པར་ཐལ། འདོད་པའི་
ཕྱིར། འདོད་ ( ༡༣ན )ན། དངོས་པོ་ཐམས་ཅད་ཀྱི་སྟེང་དུ་སྒྲའི་རྟག་
སྟོང་ ཚད་མས་ངེས་པའི་གང་ཟག་ཡིན་པར་ཐལ། འདོད་པའི་ ཕྱིར།
འདོད་ན། དེ་ཆོས་ཅན། ཆོས་ ཅན་ དེ་ མ་ ཡིན་ པར་ ཐལ། དངོས་ པོ་
ཐམས་ཅད་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། དངོས་པོ་
ཐམས་ཅད་སྒྲའི་རྟག་སྟོང་དུ་ཚད་མས་ངེས་པའི་གང་ཟག་ཡིན་པའི་
423



ཕྱིར། ཁྱབ་པ་ཁས། མ་གྲུབ་ན་སོང་། དེ་དེར་ཐལ། གོང་དུ་འདོད་པ་
དེའི་ཕྱིར། འཁོར་གསུམ། གཞན་ཡང་། ཆོས་ཐམས་ཅད་གང་ཟག་གི་
བདག་མེད་དུ་ཚད་མས་ངེས་པའི་གང་ཟག་ཡིན་ན། ཆོས་ཐམས་ཅད་
ཚད་མས་ངེས་པའི་གང་ཟག་ཡིན་པས་ཁྱབ་པ་དང་། ཆོས་ཐམས་ཅད་
གང་ཟག་གི་བདག་ཚད་མས་མ་དམིགས་པར་ཚད་མས་ངེས་པའི་གང་
ཟག་ཡིན་ན། ཆོས་ཐམས་ཅད་ཚད་མས་ངེས་པའི་གང་ཟག་ཡིན་པས་
ཁྱབ་པ་ཡོད་པར་ཐལ། ཆོས་ཐམས་ཅད་ཚད་མས་ངེས་པའི་གང་ཟག་
ཡོད་པའི་ཕྱིར། འདོད་ན་སོང་། ཆོས་ཐམས་ཅད་ཀྱི་སྟེང་དུ་གང་ཟག་གི་
བདག་མེད་ཚད་མས་ངེས་པའི་གང་ཟག་ཡིན་ན། ཆོས་ཐམས་ཅད་གང་
ཟག་གི་བདག་མེད་དུ་ཚད་མས་ངེས་པའི་གང་ཟག་ཡིན་པས་ཁྱབ་པ་
དང༌། ཆོས་ ཐམས་ཅད་ ཀྱི་སྟེང་དུ་གང་ཟག་གི་བདག་ཚད་མས་མ་
དམིགས་པར་ཚད་མས་ངེས་པའི་གང་ཟག་ཡིན་ན། ཆོས་ཐམས་ཅད་
གང་ཟག་གི་བདག་ཚད་མས་མ་དམིགས་པར་ཚད་མས་ངེས་པའི་གང་
ཟག་ཡིན་པས་ཁྱབ་པ་ཡོད་པར་ཐལ། ཆོས་ཐམས་ཅད་ཀྱི་སྟེང་དུ་ཡོད་
པ་ཚད་མས་ངེས་པའི་གང་ཟག་ཡིན་ན། ཆོས་ཐམས་ཅད་ཡོད་པར་ཚད་
མས་ངེས་པའི་གང་ཟག་ཡིན་དགོས་པའི་ཕྱིར། འདོད་ན་སོང་། གང་
ཟག་གི་བདག་མེད་ཚད་མས་ངེས་ནས་ཆོས་ཐམས་ཅད་ཚད་མས་མ་
ངེས་པའི་གང་ཟག་ཡོད་པར་ཐལ། གང་ཟག་གི་བདག་ཚད་མས་མ་
དམིགས་པ་ཚད་མས་ངེས་ནས་ཆོས་ཐམས་ཅད་ཚད་མས་མ་ངེས་པའི་
424



གང་ཟག་ཡོད་པའི་ཕྱིར། ཁ་ཅིག་ན་རེ། (༡༣བ ) མ་ཁྱབ་ཟེར། མ་
གྲུབ་ན། དེར་ཐལ། དེ་ཚད་མས་ངེས་ནས་གང་ཟག་གི་བདག་མེད་ཚད་
མས་མ་ངེས་པའི་གང་ཟག་ཡོད་པའི་ཕྱིར་ཏེ། དེ་གང་ཟག་གི་བདག་
མེད་ཀྱི་མཚན་ཉིད་ཡིན་པའི་ཕྱིར། འདོད་ན་སོང་། དེ་འདྲའི་གང་ཟག་
ཆོས་ཅན། གང་ཟག་གི་བདག་ཆོས་ཐམས་ཅད་ཀྱི་སྟེང་གི་ཡོད་པས་
སྟོང་པར་ཚད་མས་ངེས་པའི་གང་ཟག་ཡིན་པར་ཐལ། དེ་ཆོས་ཐམས་
ཅད་ཀྱི་ཡོད་པས་སྟོང་པར་ཚད་མས་ངེས་པའི་གང་ཟག་ཡིན་པའི་ཕྱིར་
ཏེ། དེ་ཡོད་པས་སྟོང་པར་ཚད་མས་ངེས་པའི་གང་ཟག་ཡིན་པའི་ཕྱིར།
ཁྱབ་པ་ཁས། རྟགས་དེར་ཐལ། དེ་མེད་པར་ཚད་མས་ངེས་པའི་གང་
ཟག་ཡིན་པའི་ཕྱིར་ཏེ། གང་ཟག་གི་བདག་མེད་ཚད་མས་ངེས་པའི་
གང་ཟག་ཡིན་པའི་ཕྱིར། རྟགས་སླ། འདོད་ན། དེ་ཆོས་ཐམས་ཅད་ཀྱི་
སྟེང་དུ་ཡོད་པས་སྟོང་པར་ཚད་མས་ངེས་པའི་གང་ཟག་ཡིན་པར་ཐལ།
འདོད་པའི་ཕྱིར། འདོད་ན། ཆོས་ཐམས་ཅད་ཀྱི་སྟེང་དུ་དེ་ཡོད་པས་
སྟོང་པར་ཚད་མས་ངེས་པའི་གང་ཟག་ཡིན་པར་ཐལ། འདོད་པའི་ཕྱིར།
འདོད་ན། ཆོས་ཐམས་ཅད་ཀྱི་སྟེང་དུ་དེ་མེད་པར་ཚད་མས་ངེས་པའི་
གང་ཟག་ཡིན་པར་ཐལ། འདོད་པའི་ཕྱིར། འདོད་ན། ཆོས་ཐམས་ཅད་
ཀྱི་སྟེང་དུ་གང་ཟག་གི་བདག་མེད་ཚད་མས་ངེས་པའི་གང་ཟག་ཡིན་
པར་ཐལ། འདོད་པའི་ཕྱིར། འདོད་ན། དེ་ཆོས་ཅན། ཆོས་ཅན་དེ་མ་
ཡིན་པར་ཐལ། ཆོས་ཐམས་ཅད་ཚད་མས་ངེས་པའི་གང་ཟག་ཡིན་པའི་
425



ཕྱིར་ཏེ། ཆོས་ཐམས་ཅད་གང་ཟག་གི་བདག་མེད་དུ་ཚད་མས་ངེས་
པའི་ གང་ ཟག་ ཡིན་ པའི་ ཕྱིར། ཁྱབ་པ་ཁས། མ་གྲུབ་ན་སོང་། དེར་
ཐལ། གོང་དུ་འདོད་པ་དེའི་ཕྱིར། འཁོར་གསུམ། རྩ་བར་མ་ཁྱབ་ཟེར་
བ་མི་འཐད་དེ། གང་ཟག་གི་བདག་ཚད་མས་མ་དམིགས་པ་ཚད་མས་
ངེས་ནས་ཆོས་ཐམས་ཅད་ཚད་མས་མ་ངེས་པའི་གང་ཟག་ཆོས་ཅན།
གང་ཟག་གི་( ༡༤ན )བདག་ཆོས་ཐམས་ཅད་ཀྱི་སྟེང་གི་ཚད་མས་
དམིགས་པས་སྟོང་པར་ཚད་མས་ངེས་པའི་གང་ཟག་ཡིན་པར་ཐལ།
ཞེས་སོགས་སྔར་གྱི་རིགས་འགྲེས་སྦྱར་ནས་འཕེན་ནོ། །གཞན་ཡང་།
གང་ཟག་གི་བདག་མེད་ཀྱི་ཁྱད་པར་དུ་བྱས་པའི་རྟག་པ་བྱས་སྟོང་དུ་
ཚད་མས་ངེས་པའི་གང་ཟག་ཡིན་ན། དེ་འདྲའི་རྟག་པ་ཚད་མས་ངེས་
པའི་གང་ཟག་ཡིན་དགོས་པར་ཐལ། དེ་འདྲའི་རྟག་པ་བྱས་སྟོང་དུ་ཚད་
མས་ངེས་པའི་གང་ཟག་ཡིན་ན། རྟག་པ་ཚད་མས་ངེས་པའི་གང་ཟག་
ཡིན་དགོས་པའི་ཕྱིར། འདོད་ན་སོང་། བྱས་པ་དེ་འདྲའི་རྟག་སྟོང་དུ་
ཚད་མས་ངེས་པའི་གང་ཟག་ཡིན་ན། དེ་འདྲའི་རྟག་པ་བྱས་སྟོང་དུ་ཚད་
མས་ངེས་པའི་གང་ཟག་ཡིན་དགོས་པར་ཐལ། བྱས་པ་རྟག་སྟོང་དུ་
ཚད་མས་ངེས་པའི་གང་ཟག་ཡིན་ན། རྟག་པ་བྱས་སྟོང་དུ་ཚད་མས་
ངེས་པའི་གང་ཟག་ཡིན་དགོས་པའི་ཕྱིར། འདོད་ན་སོང་། དེ་འདྲའི་
རྟག་པ་ཚད་མས་མ་དམིགས་པ་དང་བྱས་པ་མི་རྟག་པར་ཚད་མས་ངེས་
པའི་གང་ཟག་ཡོད་པར་ཐལ། རྟག་པ་གང་ཟག་གི་བདག་མེད་དུ་ཚད་
426



མས་མ་ངེས་ཤིང་དེ་ལྟར་ཚད་མས་ངེས་པའི་གང་ཟག་ཡོད་པ་གང་ཞིག
།དེ་འདྲའི་རྟག་པ་དེ་རྟག་པ་གང་ཟག་གི་བདག་མེད་དུ་སྒྲུབ་པའི་བསྒྲུབ་
བྱ་ ཡིན་ པའི་ ཕྱིར། རྟགས་ གཉིས་ པ་ ཁྱོད་ རང་གི་ ལུགས་ ལ་ དངོས་
འགལ་ཡིན་ནོ། །འདོད་ན། དེ་འདྲའི་གང་ཟག་ཆོས་ཅན། ཆོས་ཅན་དེ་
མ་ཡིན་པར་ཐལ། དེ་འདྲའི་རྟག་པ་ཚད་མས་ངེས་པའི་གང་ཟག་ཡིན་
པའི་ཕྱིར། མ་གྲུབ་ན་སོང་། དེར་ཐལ། དེའི་འདྲའི་རྟག་པ་བྱས་སྟོང་དུ་
ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་པ་ཁས། མ་གྲུབ་ན་
སོང་། དེར་ཐལ། བྱས་པ་དེ་འདྲའི་རྟག་སྟོང་དུ་ཚད་མས་ངེས་པའི་གང་
ཟག་ཡིན་པའི་ཕྱིར། ཁྱབ་པ་ཁས། མ་གྲུབ་ན་སོང་། དེར་ཐལ། བྱས་
པ་རྟག་སྟོང་དུ་ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་པ་
ཁས། མ་གྲུབ་ན་སོང་། དེར་ཐལ། བྱས་པ་མི་རྟག་པར་ཚད་མས་ངེས་
པའི་གང་ཟག་ཡིན་པའི་ཕྱིར་ཏེ། ( ༡༤བ ) ཆོས་ཅན་དེའི་ཕྱིར་ཏེ། དེ་
ཡོད་ པའི་ཕྱིར། རྟགས་ ཁས། གཞན་ཡང་། ནམ་མཁའི་རྟག་ པ་ བྱས་
སྟོང་དུ་ཚད་མས་ངེས་པའི་གང་ཟག་ཡིན་ན། ནམ་མཁའི་རྟག་པ་ཚད་
མས་ངེས་པའི་གང་ཟག་ཡིན་དགོས་པར་ཐལ། རྟག་པ་བྱས་སྟོང་དུ་
ཚད་མས་ངེས་པའི་གང་ཟག་ཡིན་ན། རྟག་པ་ཚད་མས་ངེས་པའི་གང་
ཟག་ཡིན་དགོས་པའི་ཕྱིར། འདོད་ན་སོང་། བྱས་པ་ནམ་མཁའི་རྟག་
སྟོང་དུ་ཚད་མས་ངེས་པའི་གང་ཟག་ཡིན་ན། ནམ་མཁའི་རྟག་པ་བྱས་
སྟོང་དུ་ཚད་མས་ངེས་པའི་གང་ཟག་ཡིན་དགོས་པར་ཐལ། བྱས་པ་
427



རྟག་སྟོང་དུ་ཚད་མས་ངེས་པའི་གང་ཟག་ཡིན་ན། རྟག་པ་བྱས་སྟོང་དུ་
ཚད་མས་ངེས་པའི་གང་ཟག་ཡིན་དགོས་པའི་ཕྱིར། འདོད་ན་སོང་།
ནམ་མཁའི་རྟག་པ་ཚད་མས་མ་ངེས་ཤིང་བྱས་པ་མི་རྟག་པར་ཚད་མས་
ངེས་པའི་གང་ཟག་ཡོད་པར་ཐལ། ནམ་མཁའི་སྟེང་གི་རྟག་པ་ཚད་
མས་མ་ངེས་ཤིང་དེ་ལྟར་ཚད་མས་ངེས་པའི་གང་ཟག་ཡོད་པའི་ཕྱིར་ཏེ།
དེའི་སྟེང་དུ་རྟག་པ་ཚད་མས་མ་ངེས་ཤིང་དེ་ལྟར་ཚད་མས་ངེས་པའི་
གང་ཟག་ཡོད་པའི་ཕྱིར་ཏེ། ནམ་མཁའི་རྟག་པ་ཚད་མས་མ་ངེས་ཤིང་
དེ་ལྟར་ཚད་མས་ངེས་པའི་གང་ཟག་ཡོད་པའི་ཕྱིར། རྟགས་སླ། འདོད་
ན་སོང་། དེ་འདྲའི་གང་ཟག་ཆོས་ཅན། བྱས་པ་རྟག་སྟོང་དུ་ཚད་མས་
ངེས་པའི་གང་ཟག་ཡིན་པར་ཐལ། བྱས་པ་མི་རྟག་པར་ཚད་མས་ངེས་
པའི་གང་ཟག་ཡིན་པའི་ཕྱིར། རྟགས་སླ། འདོད་ན་སོང་། དེ་ཆོས་ཅན།
ཆོས་ཅན་དེ་མ་ཡིན་པར་ཐལ། ནམ་མཁའི་རྟག་པ་ཚད་མས་ངེས་པའི་
གང་ཟག་ཡིན་པའི་ཕྱིར་ཏེ། དེ་བྱས་སྟོང་དུ་ཚད་མས་ངེས་པའི་གང་
ཟག་ཡིན་པའི་ཕྱིར། ཁྱབ་པ་ཁས། མ་གྲུབ་ན་སོང་། དེར་ཐལ། བྱས་
པ་དེས་སྟོང་པར་ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་པ་
ཁས། མ་གྲུབ་ན་སོང་། དེར་ཐལ། བྱས་པ་རྟག་སྟོང་དུ་ཚད་མས་ངེས་
པའི་གང་ཟག་ཡིན་པའི་ཕྱིར། འཁོར་གསུམ། གཞན་ཡང་། བྱས་པ་མི་
རྟག་པར་ཚད་མས་ངེས་ཤིང་ནམ་མཁའ་རྟག་པར་སྒྲུབ་པའི་རྟགས་ཡང་
དག་འགོད་པ་སྐབས་སུ་བབས་པའི་གང་ཟག་ཡོད་པར་ཐལ། མ་བྱས་
428



པ་རྟག་པར་ཚད་མས་ངེས་ཤིང་སྒྲ་མི་རྟག་པར་ (༡༥ན ） སྒྲུབ་པའི་
རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཡོད་པའི་
ཕྱིར། འདོད་ན་སོང་། དེ་འདྲའི་གང་ཟག་ཆོས་ཅན། བྱས་པ་རྟག་སྟོང་
དུ་ཚད་མས་ངེས་པའི་གང་ཟག་ཡིན་པར་ཐལ། དེ་མི་རྟག་པར་ཚད་
མས་ངེས་པའི་གང་ཟག་ཡིན་པའི་ཕྱིར། རྟགས་སླ། འདོད་ན་སོང་། དེ་
ཆོས་ཅན། ཆོས་ཅན་དེ་མ་ཡིན་པར་ཐལ། ནམ་མཁའ་རྟག་པར་ཚད་
མས་ངེས་པའི་གང་ཟག་ཡིན་པའི་ཕྱིར་ཏེ། ནམ་མཁའི་སྟེང་དུ་རྟག་པ་
ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ནམ་མཁའི་སྟེང་གི་
རྟག་པ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ནམ་མཁའི་
རྟག་པ་ཚད་མས་ངེས་པའི་གང་ཟག་ཡིན་པའི་ཕྱིར། མ་གྲུབ་ན་སོང་།
དེར་ཐལ། ནམ་མཁའི་རྟག་པ་བྱས་སྟོང་དུ་ཚད་མས་ངེས་པའི་གང་
ཟག་ཡིན་པའི་ ཕྱིར། ཁྱབ་པ་ཁས། མ་གྲུབ་ན་སོང་། དེར་ཐལ། བྱས་
པ་ནམ་མཁའི་རྟག་སྟོང་དུ་ཚད་མས་ངེས་པའི་གང་ཟག་ཡིན་པའི་ཕྱིར།
ཁྱབ་པ་ཁས། མ་གྲུབ་ན་སོང་། དེར་ཐལ། བྱས་པ་རྟག་སྟོང་དུ་ཚད་
མས་ངེས་པའི་གང་ཟག་ཡིན་པའི་ཕྱིར། འཁོར་གསུམ།
རང་ལུགས་བཞག་པ། །
༈ གཉིས་པ་རང་ལུགས་བཞག་པ་ལ། བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་རྗེས་ཁྱབ་ཚད་མས་ངེས་པ་ལ། རྟག་མི་རྟག་
དངོས་འགལ་དུ་ངེས་པའི་ཚད་མ། རྟགས་ཀྱི་མཚན་གཞི་བྱས་པ་ངེས་
429



པའི་ཚད་མ། རྟག་པ་དང་བྱས་པའི་གཞི་མཐུན་འགོག་པའི་ཚད་མ་
གསུམ་སྔོན་དུ་འགྲོ་དགོས་ཏེ། དང་པོ་དེ་མེད་པར་ཕྱི་མ་གཉིས་པོ་དེ་
ཙམ་གྱིས་དེ་ངེས་ནུས་ན། དུང་དཀར་པོའི་ཁ་དོག་དེ་སེར་པོ་ཁོ་ན་ལ་
འཇུག་པར་ཐལ། དེ་ཚད་མས་ངེས། དེ་སྔོན་པོ་ལ་འཇུག་པ་ཁེགས་
པའི་ཕྱིར། མ་ཁྱབ་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་
ཁྱབ་ཚད་མས་ངེས་པ་ལ་ཚད་མ་དང་པོ་དེ་སྔོན་དུ་འགྲོ་མི་དགོས་པ་
འབུད། བར་པ་དེ་མེད་པར་ཐོག་མཐའ་གཉིས་ཙམ་གྱིས་དེ་ངེས་ནུས་
ན། རི་བོང་གི་རྭ་མི་རྟག་པ་ཁོ་ན་ལ་འཇུག་པར་ཐལ། རྟག་མི་རྟག་
དངོས་འགལ་དུ་ཚད་མས་ངེས། རྟག་པ་དང་རི་བོང་རྭའི་གཞི་མཐུན་
ཚད་མས་ཁེགས་པའི་ཕྱིར། ( ༡༥བ ) གསུམ་པ་དེ་མེད་པར་དང་པོ་
གཉིས་ཙམ་གྱི་དེ་ངེས་ནུས་ན། ཤེས་བྱ་མི་རྟག་པ་ཁོ་ན་ལ་འཇུག་པར་
ཐལ། ཤེས་བྱ་ཚད་མས་ངེས། རྟག་མི་རྟག་དངོས་འགལ་དུ་ཚད་མས་
ངེས་པའི་ ཕྱིར། ཞེས་པ་ནི། ཐར་ལམ་གསལ་བྱེད་ལས། བྱས་པ་མི་
རྟག་པ་ཁོ་ན་ལ་འཇུག་པར་ངེས་པ་ལ་ཚད་མ་གསུམ་དགོས་ཀྱི། དེ་
ལས་མང་བ་མི་དགོས་ཏེ་འདི་ལྟར། རྟག་མི་རྟག་དངོས་འགལ་དུ་ངེས་
པའི་ཚད་མ་དང༌། མཚན་གཞི་བྱས་པ་ངེས་བྱེད་ཀྱི་ཚད་མ་དང༌། རྟག་
པ་ལ་བྱས་པ་འགོག་པའི་ཚད་མའོ། །ཞེས་གསུངས་པའི་དོན་ཡིན་ཏེ།
དེ་ཉིད་ལས། སྔར་ རྗེས་ཁྱབ་གྲུབ་པ་ལ་ཚད་མ་གསུམ་དགོས་པར་
བཤད་པའི་ཐ་མའོ། །ཞེས་ གསུངས་པའི་ཕྱིར། བྱས་ན་མི་རྟག་པས་
430



ཁྱབ་ཅེས་སོགས་ཀྱི་ཆོས་མཐུན་སྦྱོར་གྱི་སྒྲུབ་ངག་གིས་དངོས་སུ་བསྟན་
པའི་བྱས་ན་མི་རྟག་པས་ཁྱབ་པ་དང་། རྟག་ན་མ་བྱས་པས་ཁྱབ་ཅེས་
སོགས་ཀྱི་ཆོས་མི་མཐུན་སྦྱོར་གྱི་སྒྲུབ་ངག་གི་དངོས་སུ་བསྟན་པའི་རྟག་
ན་མ་བྱས་པས་ཁྱབ་པ་གཉིས་དངོས་ཤུགས་ཀྱི་རྟོགས་བྱ་རྟོགས་བྱེད་
ཡིན་ཏེ། དེ་ཉིད་ལས། སྒྲུབ་ངག་གཉིས་ཀྱིས་དངོས་སུ་བསྟན་པའི་ཁྱབ་
པ་གཉིས་དངོས་ཤུགས་ཀྱི་རྟོགས་བྱ་རྟོགས་བྱེད་ཡིན་གྱི། སྔར་བཤད་
པ་ལྟར་ཁྱབ་པ་གཉིས་གཅིག་དངོས་སུ་ངེས་པས་གཅིག་ཤུགས་ལ་ངེས་
པར་བྱེད་པས་ཕན་ཚུན་མི་འཁྲུལ་བ་གཞུང་གི་དོན་ནོ། །ཞེས་དང༌།
ཚུལ་ཐ་དད་དུ་བཤད་པ་ནི་མཚན་ཉིད་དངོས་ཤུགས་ལ་གོ་བའི་སྦྱོར་བ་
མི་འདྲ་བ་གཉིས་ཡོད་པར་སྟོན་གྱི་འགལ་བར་སྟོན་པ་མ་ཡིན་ནོ།
ཞེས་ གསུངས་ པའི་ ཕྱིར། གཞན་ཡང་། བྱས་ན་མི་རྟག་པས་ཁྱབ་པ་
དང་རྟག་ན་མ་བྱས་པས་ཁྱབ་པ་གཉིས་དངོས་ཤུགས་ཀྱི་རྟོགས་ བྱ་
རྟོགས་བྱེད་ཡིན་ཏེ། བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་
ན་ལ་ཡོད་པར་ངེས་པ་དང་། དེ་སྒྲུབ་ཀྱི་མི་མཐུན་ཕྱོགས་ལ་དེ་མེད་པ་
ཁོ་ནར་ངེས་པ་གཉིས་དངོས་ཤུགས་ཀྱི་རྟོགས་བྱ་རྟོགས་བྱེད་ཡིན་པའི་
ཕྱིར་ཏེ། (༡༦ན） བྱས་རྟགས་ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་གི་
ཁྱབ་པ་གཉིས་དངོས་ཤུགས་ཀྱི་རྟོགས་བྱ་རྟོགས་བྱེད་ཡིན་པའི་ཕྱིར།།
དེ་ལྟར་མ་ཡིན་ན། ཐར་ལམ་གསལ་བྱེད་ལས། འོ་ན་རྟག་ན་མ་བྱས་
པས་ཁྱབ། དཔེར་ན་འདུས་མ་བྱས་ཀྱི་ནམ་མཁའ་བཞིན་ཞེས་པ་ཙམ་
431



གྱིས་ལྡོག་ཁྱབ་ཀྱི་བརྗོད་པ་རྫོགས་པར་ཐལ། དེས་རྟག་པ་ལ་བྱས་པ་
མེད་པར་བསྟན་པའི་ཕྱིར་ཞེ་ན། མ་ཡིན་ཏེ། སྒྲ་ནི་བྱས་ཞེས་རྟགས་ཀྱི་
མཚན་གཞི་བརྗོད་པ་དང་གཉིས་ཚོགས་ནས་བྱས་པ་བརྗོད་པ་གཞིར་
བཟུང་ནས་རྟག་པ་ལ་བྱས་པ་མེད་པར་བརྗོད་དགོས་པས་རྟགས་ཀྱི་
མཚན་གཞི་མ་བརྗོད་པར་རྗེས་སུ་འགྲོ་ལྡོག་གི་ཁྱབ་པ་རྫོགས་པར་
བརྗོད་པ་མི་སྲིད་དོ། །ཚད་མའི་འཇུག་ཚུལ་དང་སྒྲའི་བརྗོད་ཚུལ་མི་
འདྲ་སྟེ། སྒྲས་ནི་བྱས་པ་དངོས་སུ་བརྗོད་ནས་རྟག་པ་ལ་དེ་མེད་པར་
བརྗོད་པ་ཉིད་ཀྱིས་དེ་ཉིད་རྟག་པ་ལ་མེད་པར་གོ་བར་བྱེད་དོ། །ཞེས་
གསུངས་པའི་དོན་ཇི་ལྟ་བུ་ཞེ་ན། དེའི་དོན་ནི། །རྟག་ན་མ་བྱས་པས་
ཁྱབ། དཔེར་ན་འདུས་མ་བྱས་ཀྱི་ནམ་མཁའ་བཞིན་ཞེས་པའི་ངག་
གིས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་བརྗོད་དམ་
མ་བརྗོད་ཅེ་ན། མ་བརྗོད་དེ། རྟག་ན་མ་བྱས་པས་ཁྱབ། དཔེར་ན་
འདུས་མ་བྱས་ཀྱི་ནམ་མཁའ་བཞིན། སྒྲ་ནི་བྱས་ཞེས་པ་ལྟ་བུས་རྟགས་
ཀྱི་མཚན་གཞི་བྱས་པ་བརྗོད་པ་གཞིར་བཟུང་ནས་རྟག་པ་ལ་བྱས་པ་
མེད་པར་བརྗོད་པས་དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་བརྗོད་པར་
སོང་གི །རྟག་ན་མ་བྱས་པས་ཁྱབ་པ་བརྗོད་པ་ཙམ་གྱི་དེ་བརྗོད་པར་
སོང་བ་མ་ཡིན་པའི་ཕྱིར། འོ་ན་རྟག་ན་མ་བྱས་པས་ཁྱབ་པ་འཇལ་བའི་
ཚད་མས་བྱས་ན་མི་རྟག་པས་ཁྱབ་པ་མ་རྟོགས་པར་འགྱུར་རོ། །ཞེ་ན་
མི་འགྱུར་ཏེ། ཚད་མས་འཇལ་ཚུལ་དང་སྒྲས་བརྗོད་ཚུལ་མི་འདྲ་བའི་
432



ཕྱིར་ཏེ། རྟག་ན་མ་བྱས་པས་ཁྱབ་པ་ངེས་པའི་ཚད་མས་རྟག་ན་མ་བྱས་
པས་ཁྱབ་པ་ངེས་པ་ཉིད་ཀྱིས་བྱས་ན་མི་རྟག་པས་ཁྱབ་པ་ངེས་པ་ཡིན་
ལ། སྒྲས་ནི་རྟག་ན་མ་བྱས་པས་ཁྱབ། དཔེར་ན་འདུས་མ་ ( ༡༦བ་
བྱས་ཀྱི་ནམ་མཁའ་བཞིན། སྒྲ་ནི་བྱས། ཞེས་པ་ལྟ་བུ་རྟགས་ཀྱི་
མཚན་གཞི་བྱས་པ་བརྗོད་པ་གཞིར་བཟུང་ནས་རྟག་པ་ལ་བྱས་པ་མེད་
པར་བརྗོད་པས་བྱས་པ་མི་རྟག་པ་ཁོ་ན་ལ་ཡོད་པར་བརྗོད་པར་སོང་གི།
རྟག་ན་མ་བྱས་པས་ཁྱབ་པ་བརྗོད་པ་ཙམ་གྱིས་བྱས་པ་མི་རྟག་པ་ཁོ་
ན་ལ་ཡོད་པར་བརྗོད་པ་མ་ཡིན་པའི་ཕྱིར། ཞེས་པའོ། །དེས་ན་རྟག་ན་
མ་བྱས་པས་ཁྱབ་ཅེས་པའི་ངག་གིས་བྱས་རྟགས་ཀྱིས་དེ་སྒྲུབ་ཀྱི་རྗེས་
སུ་འགྲོ་ལྡོག་གི་ཁྱབ་པ་མ་བརྗོད་ཀྱང་། དེ་འདྲའི་ཁྱབ་པ་ངེས་པའི་ཚད་
མས་དེའི་རྟགས་ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་རྟོགས་
པར་རྣམ་བཤད་ཀྱི་གསུང་དེ་དག་ལ་བརྟེན་ནས་ལེགས་པར་གྲུབ་པ་
ཡིན་ནོ། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཚད་མས་ངེས་པ་ལ་བྱས་པ་མི་
རྟག་པར་ཚད་མས་ངེས་པ་སྔོན་དུ་འགྲོ་དགོས་པར་ཐལ། ཁྱེད་ཀྱི་དམ་
བཅའ་དེའི་ཕྱིར། འདོད་མི་ནུས་ཏེ། བྱས་པ་མི་རྟག་པར་ཚད་མས་ངེས་
པའི་གང་ཟག་ཡིན་ན། དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་
ངེས་པའི་གང་ཟག་ཡིན་དགོས་པའི་ཕྱིར་ཏེ། བྱས་པ་མི་རྟག་པར་ཚད་
433



མས་ངེས་ནས་བྱས་པའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་ངེས་
པར་བྱེད་དགོས་ཀྱི་གང་ཟག་མེད་པའི་ཕྱིར་ཏེ། དང་པོ་དེ་ཚད་མས་
ངེས་ནས་ ཕྱི་མ་དེ་རྟགས་ཡང་དག་ལ་བརྟེན་ནས་རྟོགས་པར་བྱེད་
དགོས་ཀྱི་གང་ཟག་མེད་པའི་ཕྱིར། ཟེར་ན་མ་ཁྱབ། རྟགས་དེར་ཐལ།
དང་པོ་དེ་ཚད་མས་ངེས་ནས་ཕྱི་མ་དེ་རྟགས་ཡང་དག་ལ་བརྟེན་ནས་
སྒྲུབ་དགོས་ཀྱི་གང་ཟག་མེད་པའི་ཕྱིར་ཏེ། ཕྱི་མ་དེ་རྟགས་ཡང་དག་ལ་
བརྟེན་ནས་སྒྲུབ་དགོས་ཀྱི་གང་ཟག་ཡིན་ན། དང་པོ་དེ་རྟགས་ཡང་
དག་ལ་བརྟེན་ནས་སྒྲུབ་དགོས་ཀྱི་གང་ཟག་ཡིན་དགོས་པའི་ཕྱིར་ཏེ།
ཕྱི་མ་དེ་སྒྲུབ་བྱེད་ཀྱི་རྟགས་ཡང་དག་འགོད་པ་སྐབས་སུ་བབས་པའི་
གང་ཟག་ཡིན་ན། དང་པོ་དེ་སྒྲུབ་བྱེད་ཀྱི་རྟགས་ཡང་དག་འགོད་པ་
སྐབས་སུ་བབས་པའི་གང་ཟག་ཡིན་དགོས་པའི་ཕྱིར་ཏེ། དེ་ཡིན་ན།
བྱས་པ་རང་གྲུབ་ཙམ་ནས་འཇིག་ངེས་སུ་( ༡༧ན) སྒྲུབ་པའི་རྟགས་
ཡང་དག་འགོད་པ་སྐབས་སུ་བབས་པའི་གང་ཟག་ཡིན་དགོས་པའི་
ཕྱིར་ཏེ། བྱས་པ་ཆོས་ཅན། རང་གྲུབ་ཙམ་ནས་འཇིག་ངེས་ཡིན་ཏེ།
རང་འཇིག་པ་རང་ལས་ཕྱིས་འབྱུང་གི་འཇིག་རྒྱུ་དོན་གཞན་ལ་ལྟོས་
མེད་ཀྱི་དངོས་པོ་ཡིན་པའི་ཕྱིར་ཞེས་པའི་རྟགས་སྦྱོར་དེ་བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་སྒྲུབ་བྱེད་ལྟོས་མེད་ཀྱི་རྟགས་
ཡང་དག་གི་རྟགས་སྦྱོར་ཡིན་པའི་ཕྱིར་ཏེ། རྒྱུ་མེད་ཕྱིར་ན་འཇིག་པ་ནི།།
རང་གི་ངོ་བོས་ རྗེས་འབྲེལ་ཉིད། །ཅེས་ གསུངས་པའི་ཕྱིར། གཞན་
434



ཡང་། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཚད་མས་
ངེས་པ་ལ་རྟག་པ་དང་བྱས་པའི་གཞི་མཐུན་འགོག་པའི་ཚད་མ་སྔོན་དུ་
འགྲོ་མི་དགོས་པར་ཐལ། དེ་འདྲའི་གཞི་མཐུན་མེད་པར་ཚད་མས་ངེས་
པའི་གང་ཟག་ཡིན་ན། དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་
ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་ཡིན་ན། དེའི་རྟགས་
ཀྱིས་དེ་སྒྲུབ་ཀྱི་ལྡོག་ཁྱབ་ཚད་མས་ངེས་པའི་གང་ཟག་ཡིན་དགོས་པའི་
ཕྱིར་ཏེ། རྟག་པ་བྱས་སྟོང་དུ་ཚད་མས་ངེས་པའི་གང་ཟག་ཡིན་ན། དེ་
ཡིན་དགོས་པའི་ཕྱིར་ཏེ། རྟག་པ་བྱས་སྟོང་དུ་ཚད་མས་ངེས་ནས་དེ་
ཚད་མས་ངེས་པར་བྱེད་དགོས་ཀྱི་གང་ཟག་མེད་པའི་ཕྱིར་ཏེ། རྟག་པ་
བྱས་སྟོང་དུ་ཚད་མས་ངེས་ནས་དེ་རྟགས་ཡང་དག་ལ་བརྟེན་ནས་
རྟོགས་པར་བྱེད་དགོས་ཀྱི་གང་ཟག་མེད་པའི་ཕྱིར། ཟེར་ན་མ་ཁྱབ།
རྟགས་དེར་ཐལ། རྟག་པ་བྱས་སྟོང་དུ་ཚད་མས་ངེས་ནས་དེ་རྟགས་ཡང་
དག་ལ་བརྟེན་ནས་སྒྲུབ་དགོས་ཀྱི་གང་ཟག་མེད་པའི་ཕྱིར་ཏེ། བྱས་པ་
རྟག་སྟོང་དུ་ཚད་མས་ངེས་ནས་དེ་སྒྲུབ་བྱེད་ཀྱི་རྟགས་ཡང་དག་འགོད་
དགོས་ཀྱི་གང་ཟག་མེད་པའི་ཕྱིར་ཏེ། དེ་སྒྲུབ་བྱེད་ཀྱི་རྟགས་ཡང་དག་
འགོད་དགོས་ཀྱི་གང་ཟག་ཡིན་ན། ཅིག་ཤོས་དེ་སྒྲུབ་བྱེད་ཀྱི་རྟགས་
ཡང་དག་འགོད་དགོས་ཀྱི་གང་ཟག་ཡིན་དགོས་པའི་ ( ༡༧བ )ཕྱིར་
ཏེ། དེ་སྒྲུབ་བྱེད་ཀྱི་རྟགས་ཡང་དག་འགོད་པ་སྐབས་སུ་བབས་པའི་
གང་ཟག་ཡིན་ན། ཅིག་ཤོས་དེ་སྒྲུབ་བྱེད་ཀྱི་རྟགས་ཡང་དག་འགོད་པ་
435



སྐབས་སུ་བབས་པའི་གང་ཟག་ཡིན་དགོས་པའི་ཕྱིར་ཏེ། རྟག་པ་ཆོས་
ཅན། བྱས་པས་སྟོང་སྟེ། དོན་བྱེད་ནུས་པས་སྟོང་པའི་ཕྱིར། ཞེས་པའི་
རྟགས་སྦྱོར་དེ་དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་སྒྲུབ་བྱེད་གནོད་པ་
ཅན་གྱི་རྟགས་ཡང་དག་གི་རྟགས་སྦྱོར་ཡིན་པའི་ཕྱིར། གཞན་ཡང་།
རྟག་པ་བྱས་སྟོང་དུ་ཚད་མས་ངེས་པའི་གང་ཟག་ཡིན་ན། བྱས་རྟགས་
ཀྱིས་དེ་སྒྲུབ་ཀྱི་ལྡོག་ཁྱབ་ཚད་མས་ངེས་པའི་གང་ཟག་ཡིན་དགོས་པར་
ཐལ། རྟག་པ་བྱས་སྟོང་དུ་འཇལ་བའི་ཚད་མ་ཡིན་ན། ཅིག་ཤོས་དེ་
མཇལ་བའི་ ཚད་ མ་ ཡིན་ དགོས་ པའི་ ཕྱིར་ཏེ། རྟག་པ་ བྱས་ སྟོང་དུ་
འཇལ་བའི་ཚད་མ་ཅིག་ཤོས་དེ་འཇལ་བའི་ཚད་མ་ཡིན་པའི་ཕྱིར།
ཟེར་ན་མ་ཁྱབ་སྟེ། བྱས་པ་མི་རྟག་པར་ཚད་མས་ངེས་པའི་གང་ཟག་
ཡིན་ན། བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་སུ་ཚད་མས་
ངེས་པའི་གང་ཟག་ཡིན་དགོས་པར་ཐལ། དེ་ཡིན་ན། དེ་དེ་སྒྲུབ་ཀྱི་
མཐུན་ཕྱོགས་ཁོ་ན་ལ་ཡོད་པར་ཚད་མས་ངེས་པའི་གང་ཟག་ཡིན་
དགོས་པའི་ཕྱིར་ཏེ། དེ་ཡིན་ན། བྱས་རྟགས་ཀྱིས་དེ་སྒྲུབ་ཀྱི་རྗེས་ཁྱབ་
ཚད་ མས་ ངེས་ པའི་ གང་ ཟག་ ཡིན་ དགོས་ པའི་ ཕྱིར། རྟགས་ ཁས།
འདོད་ན། སྒྲ་མི་རྟག་པར་སྒྲུབ་པའི་སྒྲུབ་ཚུལ་དང་མཐུན་པར་མི་རྟག་
པས་མི་སྟོང་བ་དེ། དེ་སྒྲུབ་ཀྱི་མཐུན་ཕྱོགས་ཀྱི་མཚན་ཉིད་ཡིན་པར་
ཐལ། དེའི་ མཚན་ ཉིད་ ཡོད་ པའི་ ཕྱིར། ཁ་ ཅིག་ན་ རེ་ མ་ ཁྱབ་ ཟེར།
འདོད་ན། བྱས་པ་མཚན་ཉིད་དེར་ཚད་མས་ངེས་ནས་དེ་དེ་སྒྲུབ་ཀྱི་
436



མཐུན་ཕྱོགས་སུ་ཚད་མས་མ་ངེས་པའི་གང་ཟག་ཡོད་པར་ཐལ། འདོད་
པ་གང་ཞིག །བྱས་པ་དེ་སྒྲུབ་ཀྱི་མཐུན་ཕྱོགས་ཀྱི་མཚན་གཞི་ཡིན་
པའི་ ཕྱིར། འདོད་ན་སོང་། དེ་འདྲའི་གང་ཟག་ཆོས་ཅན། བྱས་པ་མི་
རྟག་པར་ཚད་མས་ངེས་པའི་གང་ཟག་ཡིན་པར་ཐལ། དེ་མི་རྟག་པས་
མི་སྟོང་པར་ཚད་མས་ངེས་ ( ༡༨ན ) པའི་གང་ཟག་ཡིན་པའི་ཕྱིར་ཏེ།
དེ་མཚན་ཉིད་དེར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་
ཅན་དེའི་ཕྱིར། འདོད་ན་སོང་། དེ་ཆོས་ཅན། ཆོས་ཅན་དེ་མ་ཡིན་པར་
ཐལ། བྱས་པ་དེ་སྒྲུབ་ཀྱི་མཐུན་ཕྱོགས་སུ་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། འདོད་པ་དེའི་ཕྱིར། འཁོར་གསུམ། ཁོ་ན་རེ་རྩ་བར་
མ་ཁྱབ་སྟེ། དེ་སྒྲུབ་ཀྱི་སྒྲུབ་ཚུལ་དང་མཐུན་པར་སྐད་ཅིག་མས་མི་སྟོང་
པ་དེ། དེའི་མཚན་ཉིད་ཡིན་པའི་ཕྱིར་ཟེར་ན། སྒྲ་སྐད་ཅིག་མར་སྒྲུབ་
པའི་སྒྲུབ་ཚུལ་དང་མཐུན་པར་སྐད་ཅིག་མས་མི་སྟོང་བ་དེ། སྒྲ་སྐད་
ཅིག་མར་སྒྲུབ་པའི་མཐུན་ཕྱོགས་ཀྱི་མཚན་ཉིད་ཡིན་པར་ཐལ། དེའི་
མཚན་ཉིད་ཡོད་པ་གང་ཞིག །དེ་སྒྲུབ་ཀྱི་སྒྲུབ་ཚུལ་དང་མཐུན་པར་
མི་རྟག་པས་མི་སྟོང་པ་དེ། དེའི་མཚན་ཉིད་མ་ཡིན་པའི་ཕྱིར། གཉིས་
པ་མ་གྲུབ་ན་སླ། དང་པོ་དེར་ཐལ། སྒྲ་མི་རྟག་པར་སྒྲུབ་པའི་མཐུན་
ཕྱོགས་ཀྱི་མཚན་ཉིད་ཡོད་པའི་ཕྱིར། ཁོ་ན་རེ་མ་ཁྱབ་སྟེ། སྒྲ་སྐད་ཅིག་
མར་སྒྲུབ་བའི་མཐུན་ཕྱོགས་ཀྱི་མཚན་ཉིད་མེད་པར་ཐལ། སྐད་ཅིག་
མའི་མཚན་ཉིད་མེད་པའི་ཕྱིར་ཟེར་ན། མི་རྟག་པའི་མཚན་ཉིད་ཀྱི་
437



མཚན་ཉིད་མེད་པར་ཐལ། རྟགས་ཁྱོད་རང་གི་དེའི་ཕྱིར། ཁྱབ་པ་ཁས།
གོང་དུ་འདོད་ན། བྱས་པ་མཚན་ཉིད་དེར་ཚད་མས་ངེས་ནས་དེ་དེ་སྒྲུབ་
ཀྱི་མཐུན་ཕྱོགས་སུ་ཚད་མས་མ་ངེས་པའི་གང་ཟག་ཡོད་པར་ཐལ།
འདོད་པ་གང་ཞིག བྱས་པ་དེ་སྒྲུབ་ཀྱི་མཐུན་ཕྱོགས་ཀྱི་མཚན་གཞི་
ཡིན་པའི་ཕྱིར། འདོད་ན་སོང་། དེ་འདྲའི་གང་ཟག་ཆོས་ཅན། བྱས་པ་
སྐད་ཅིག་མར་ཚད་མས་ངེས་པའི་གང་ཟག་ཡིན་པར་ཐལ། དེ་དེས་མི་
སྟོང་པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། དེ་དེའི་མཚན་
ཉིད་དེར་ཚད་མས་ངེས་པའི་གང་ཟག་ཡིན་པའི་ཕྱིར། འདོད་ན་སོང་།
དེ་ ཆོས་ཅན། ཆོས་ཅན་དེ་ མ་ ཡིན་པར་ ཐལ། དེ་ དེ་ སྒྲུབ་ ཀྱི་མཐུན་
ཕྱོགས་སུ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། འདོད་པ་དེའི་
ཕྱིར། ཁྱབ་པ་ཁས། བྱས་པ་ལ་ཁོ་ན་རེ། རྟག་པ་བྱས་སྟོང་དུ་རྟོགས་
པའི་ ( ༡༨བ ) རྗེས་དཔག་དེ་རྟག་པ་བྱས་སྟོང་དུ་འཇལ་བའི་ཚད་མ་
ཡིན་པའི་ཆ་ནས་དེ་བྱས་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འཇལ་བའི་
ཚད་མར་སོང་བར་ཐལ། དེ་འདྲའི་རྗེས་དཔག་དེ་འཇལ་བའི་ཚད་མ་
ཡིན་པའི་ ཕྱིར། ཟེར་ན་མ་ཁྱབ། འདོད་ན། རྟག་པ་བྱས་སྟོང་དུ་ཚད་
མས་ངེས་ཤིང་བྱས་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཚད་མས་མ་ངེས་
པའི་གང་ཟག་གི་རྒྱུད་ཀྱི་རྟག་པ་བྱས་སྟོང་དུ་རྟོགས་པའི་རྗེས་དཔག་
ཆོས་ཅན། དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འཇལ་བའི་ཚད་མ་
ཡིན་པར་ཐལ། རྟག་པ་བྱས་སྟོང་དུ་འཇལ་བའི་ཚད་མ་ཡིན་པའི་ཕྱིར།
438



ཁྱབ་པ་ཁས་ཟེར་ན། རྟག་པ་བྱས་སྟོང་དུ་འཇལ་བའི་ཚད་མ་དེ་བྱས་
རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འཇལ་བའི་ཚད་མ་ཡིན་པར་ཐལ།
བྱས་ན་མི་རྟག་པས་ཁྱབ་པ་འཇལ་བའི་ཚད་མ་དེ་བྱས་རྟགས་ཀྱིས་དེ་
སྒྲུབ་ཀྱི་རྗེས་ཁྱབ་འཇལ་བའི་ཚད་མ་དང་། རྟག་ན་མ་བྱས་པས་ཁྱབ་པ་
འཇལ་བའི་ཚད་མ་དེ་དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འཇལ་བའི་
ཚད་མ་ཡིན་པའི་ཕྱིར། མ་གྲུབ་ན། དེའི་རྟགས་ཀྱིས་དེ་སྒྲུབ་ཀྱི་རྗེས་
ཁྱབ་འཇལ་བའི་རྟགས་འཛིན་སེམས་སུ་གྱུར་པའི་ཚད་མ་དང་། དེའི་
རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འཇལ་བའི་རྟགས་འཛིན་སེམས་སུ་
གྱུར་པའི་ཚད་མའི་མཚན་གཞི་མེད་པར་ཐལ། དེའི་རྟགས་ལས་དེ་
ལྟར་སྒྲུབ་པ་སྐབས་སུ་བབས་པའི་གང་ཟག་གི་རྒྱུད་ཀྱི་བྱས་ན་མི་རྟག་
པས་ཁྱབ་པ་རྟོགས་པའི་རྗེས་དཔག་དེ་དང་པོ་དེ་མ་ཡིན་པ་གང་ཞིག
།དེའི་རྒྱུད་ཀྱི་རྟག་ན་མ་བྱས་པས་ཁྱབ་པ་རྟོགས་པའི་རྗེས་དཔག་དེ་
གཉིས་པ་དེ་མ་ཡིན་པའི་ཕྱིར། དང་པོ་མ་གྲུབ་ན་སོང་། དེ་དེའི་རྟགས་
ཀྱིས་དེ་སྒྲུབ་ཀྱི་རྗེས་ཁྱབ་འཇལ་བའི་ཚད་མ་ཡིན་པར་ཐལ། མ་གྲུབ་
པ་དེའི་ཕྱིར། འདོད་ན་སོང་། དེ་བྱས་ན་མི་རྟག་པས་ཁྱབ་པ་འཇལ་
བའི་ཚད་མ་ཡིན་པའི་ཆ་ནས་དེ་དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་
འཇལ་བའི་ཚད་མར་སོང་བར་ཐལ། འདོད་པའི་ཕྱིར། ཁྱབ་པ་ཁས།
འདོད་ན། བྱས་ན་མི་རྟག་པས་ཁྱབ་པ་ཚད་མས་ངེས་ཤིང་དེའི་རྟགས་
ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་མ་ངེས་པའི་གང་ཟག་གི་རྒྱུད་ཀྱི་
439



བྱས་ན་མི་རྟག་པས་ཁྱབ་ (༡༩ན)པ་རྟོགས་པའི་རྗེས་དཔག་ཆོས་
ཅན། དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་འཇལ་བའི་ཚད་མ་ཡིན་
པར་ཐལ། བྱས་ན་མི་རྟག་པས་ཁྱབ་པ་འཇལ་བའི་ཚད་མ་ཡིན་པའི་
ཕྱིར། ཁྱབ་པ་ཁས། རྟགས་གསལ་སླ། རྩ་རྟགས་གཉིས་པ་མ་གྲུབ་ན་
དེས་རིགས་འགྲེའོ། །གཞན་ཡང་། བྱས་ན་མི་རྟག་པས་ཁྱབ་པ་འཇལ་
བའི་ཚད་མ་དེ་དེའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་འཇལ་བའི་ཚད་མ་
དང༌། རྟག་ན་མ་བྱས་པས་ཁྱབ་པ་འཇལ་བའི་ཚད་མ་དེ་དེའི་རྟགས་
ཀྱིས་དེ་སྒྲུབ་ཀྱི་ལྡོག་ ཁྱབ་འཇལ་བའི་ཚད་མ་ཡིན་པར་ཐལ། བྱས་
རྟགས་ལས་སྒྲ་མི་རྟག་པར་སྒྲུབ་པ་སྐབས་སུ་བབས་པའི་གང་ཟག་གི་
རྒྱུད་ཀྱི་བྱས་ན་མི་རྟག་པས་ཁྱབ་པ་འཇལ་བའི་ཚད་མ་དེ་དང་པོ་གང་
ཞིག །དེའི་རྒྱུད་ཀྱི་རྟག་ན་མ་བྱས་པས་ཁྱབ་པ་འཇལ་བའི་ཚད་མ་
དེ་གཉིས་པ་དེ་ཡིན་པའི་ཕྱིར། ཁ་ཅིག་ན་རེ། རྟག་ན་སྒྲའི་བྱས་པ་མ་
ཡིན་པས་ཁྱབ་པ་ཚད་མས་ངེས་པའི་གང་ཟག་ཡིན་ན། སྒྲའི་བྱས་པ་
ཡིན་ན། མི་རྟག་པ་ཡིན་པས་ཁྱབ་པ་ཚད་མས་ངེས་པའི་གང་ཟག་ཡིན་
དགོས་པར་ཐལ། རྟག་ན་མ་བྱས་པས་ཁྱབ་པ་ཚད་མས་ངེས་པའི་གང་
ཟག་ཡིན་ན། བྱས་ན་མི་རྟག་པས་ཁྱབ་པ་ཚད་མས་ངེས་པའི་གང་ཟག་
ཡིན་དགོས་པའི་ཕྱིར། རྟགས་ཁས། འདོད་ན། བྱས་རྟགས་ཀྱིས་སྒྲའི་
བྱས་པ་རྟག་པ་མ་ཡིན་པར་སྒྲུབ་པའི་རྟགས་ཡང་དག་འགོད་པ་སྐབས་
སུ་བབས་པའི་གང་ཟག་ཆོས་ཅན། དེར་ཐལ། དེའི་ཕྱིར་ཏེ། རྟག་པ་
440



སྒྲའི་བྱས་སྟོང་དུ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། རྟག་
པ་བྱས་སྟོང་དུ་ཚད་མས་ངེས་པའི་གང་ཟག་ཡིན་པའི་ཕྱིར། ཟེར་ན་མ་
ཁྱབ། རྩ་བར་འདོད་ན། སྒྲའི་བྱས་པ་མི་རྟག་པར་ཚད་མས་ངེས་པའི་
གང་ཟག་ཡིན་པར་ཐལ་ལོ། །གཞན་ཡང་། རྟག་པ་བྱས་སྟོང་དུ་ཚད་
མས་ངེས་ནས་རྟག་པ་དང་སྒྲའི་བྱས་པའི་གཞི་མཐུན་ཡོད་པར་དོགས་
པའི་ གང་ ཟག་ ཡོད་ པར་ ཐལ། མ་ ཁྱབ་ པ་ དེའི་ ཕྱིར། འདོད་ན། དེ་
འདྲའི་གང་ཟག་ཆོས་ཅན། རྟག་པ་དང་བྱས་ (༡༩བ ) པའི་གཞི་
མཐུན་ཡོད་པར་དོགས་པའི་གང་ཟག་ཡིན་པར་ཐལ། དེ་དང་སྒྲའི་བྱས་
པའི་གཞི་མཐུན་ཡོད་པར་དོགས་པའི་གང་ཟག་ཡིན་པའི་ཕྱིར། ཟེར་ན་
མ་ཁྱབ། རྟགས་སླ། འདོད་མི་ནུས་ཏེ། དེ་འདྲའི་གཞི་མཐུན་མེད་པར་
ཚད་མས་ངེས་པའི་གང་ཟག་ཡིན་པའི་ཕྱིར་ཏེ། རྟག་པ་བྱས་སྟོང་དུ་
ཚད་མས་ངེས་པའི་གང་ཟག་ཡིན་པའི་ཕྱིར། གཞན་ཡང་། བྱས་པ་རྟག་
སྟོང་དུ་ ཚད་མས་ངེས་ནས་ བྱས་པ་དང་ནམ་མཁའི་རྟག་པའི་ གཞི་
མཐུན་ཡོད་པར་དོགས་པའི་གང་ཟག་ཡོད་པར་ཐལ། བྱས་པ་རྟག་སྟོང་
དུ་ཚད་མས་ངེས་པའི་གང་ཟག་ཡིན་ན། དེ་ནམ་མཁའི་རྟག་སྟོང་དུ་ཚད་
མས་ངེས་ པའི་ གང་ ཟག་ ཡིན་ པས་ མ་ ཁྱབ་པའི་ ཕྱིར། རྟགས་ཁས།
འདོད་ན། དེ་འདྲའི་གང་ཟག་ཆོས་ཅན། བྱས་པ་དང་རྟག་པའི་གཞི་
མཐུན་ཡོད་པར་དོགས་པའི་ གང་ ཟག་ཡིན་པར་ཐལ། དེ་དང་ནམ་
མཁའི་རྟག་པའི་གཞི་མཐུན་ཡོད་པར་དོགས་པའི་གང་ཟག་ཡིན་པའི་
441



ཕྱིར། ཟེར་ན་མ་ཁྱབ། འདོད་མི་ནུས་ཏེ། དེ་འདྲའི་ གཞི་མཐུན་མེད་
པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། བྱས་པ་རྟག་སྟོང་
དུ་ཚད་མས་ངེས་པའི་གང་ཟག་ཡིན་པའི་ཕྱིར་ཟེར་ན། བྱས་རྟགས་
ཀྱིས་སྒྲའི་བྱས་པ་རྟག་པ་མ་ཡིན་པར་སྒྲུབ་པའི་རྟགས་ཡང་དག་འགོད་
པ་སྐབས་སུ་བབས་པའི་གང་ཟག་ཆོས་ཅན། རྟག་པ་དང་སྒྲའི་བྱས་
པའི་གཞི་མཐུན་ཡོད་པར་དོགས་པའི་གང་ཟག་ཡིན་པར་ཐལ། སྒྲའི་
བྱས་པ་དང་རྟག་པའི་གཞི་མཐུན་ཡོད་པར་དོགས་པའི་གང་ཟག་ཡིན་
པའི་ཕྱིར་ཏེ། ཆོས་ཅན་དེའི་ཕྱིར། འདོད་ན་སོང་། དེ་ཆོས་ཅན། རྟག་
པ་དང་བྱས་པའི་གཞི་མཐུན་ཡོད་པར་དོགས་པའི་གང་ཟག་ཡིན་པར་
ཐལ། འདོད་ པའི་ ཕྱིར། ཁྱབ་ པ་ ཁས། འདོད་ མི་ ནུས་ ཏེ། དེ་ འདྲའི་
གཞི་མཐུན་མེད་པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ།
རྟག་ན་བྱས་པ་མ་ཡིན་པས་ཁྱབ་པ་ཚད་མས་ངེས་པའི་གང་ཟག་ཡིན་
པའི་ཕྱིར། རྩ་བར་མ་ ཁྱབ་བོ་ཟེར་ན། དེ་འདྲའི་གང་ཟག་ཆོས་ཅན་
བྱས་པ་དང་རྟག་པའི་གཞི་མཐུན་ཡོད་པར་དོགས་པའི་གང་ཟག་ཡིན་
(༢༠ན ) པར་ཐལ། སྒྲའི་བྱས་པ་དང་རྟག་པའི་གཞི་མཐུན་ཡོད་
པར་དོགས་པའི་གང་ཟག་ཡིན་པའི་ཕྱིར། ཁྱབ་པ་ཁས། འདོད་མི་ནུས་
ཏེ། དེ་འདྲའི་གཞི་མཐུན་མེད་པར་ཚད་མས་ངེས་པའི་གང་ཟག་ཡིན་
པའི་ཕྱིར་ཏེ། བྱས་ན་རྟག་པ་མ་ཡིན་པས་ཁྱབ་པ་ཚད་མས་ངེས་པའི་
གང་ཟག་ཡིན་པའི་ཕྱིར། ཁ་ཅིག་ན་རེ། བྱས་པ་ནམ་མཁའི་རྟག་སྟོང་
442



དུ་ཚད་མས་ངེས་པའི་གང་ཟག་ཡིན་ན། ནམ་མཁའི་རྟག་པ་ཚད་མས་
ངེས་པའི་གང་ཟག་ཡིན་དགོས་པར་ཐལ། བྱས་པ་རྟག་སྟོང་དུ་ཚད་
མས་ངེས་པའི་གང་ཟག་ཡིན་ན། དེ་ནམ་མཁའི་རྟག་སྟོང་དུ་ཚད་མས་
ངེས་པའི་གང་ཟག་ཡིན་པས་མ་ཁྱབ་པའི་ཕྱིར། རྟགས་ཁས། འདོད་ན།
དེ་ནམ་མཁའི་རྟག་པ་ལ་མེད་པར་ཚད་མས་ངེས་པའི་གང་ཟག་ཡིན་ན།
དེ་ ཡིན་ དགོས་ པར་ ཐལ། འདོད་ པའི་ ཕྱིར། འདོད་ ན། དེ་ རྟག་ པ་
མཐའ་དག་ལ་མེད་པར་ཚད་མས་ངེས་པའི་གང་ཟག་ཡིན་ན། རྟག་པ་
མཐའ་དག་ཚད་མས་ངེས་པའི་གང་ཟག་ཡིན་དགོས་པར་ཐལ། འདོད་
པའི་ ཕྱིར། འདོད་ན། དེ་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་
མཐའ་དག་ལ་མེད་པར་ཚད་མས་ངེས་པའི་གང་ཟག་ཡིན་ན། དེ་སྒྲུབ་
ཀྱི་མི་མཐུན་ཕྱོགས་མཐའ་དག་ཚད་མས་ངེས་པའི་གང་ཟག་ཡིན་
དགོས་པར་ཐལ། འདོད་པའི་ཕྱིར། ཟེར་ན་མ་ཁྱབ། འདོད་མི་ནུས་ཏེ།
དེ་ཕྱིར་ཆོས་མི་མཐུན་དཔེ་ལ། །ངེས་པར་འདི་ལ་གཞི་མི་འདོད། །ཅེས་
གསུངས་པའི་ཕྱིར་ཟེར་ན། བྱས་པ་སྒྲ་མི་རྟག་པར་སྒྲུབ་པའི་མི་མཐུན་
ཕྱོགས་མཐའ་དག་གིས་སྟོང་པར་ཚད་མས་ངེས་པའི་གང་ཟག་ཡིན་ན།
དེ་སྒྲུབ་ཀྱི་མི་མཐུན་ཕྱོགས་མཐའ་དག་ཚད་མས་ངེས་པའི་གང་ཟག་
ཡིན་དགོས་པར་ཐལ། བྱས་པ་རྟག་པ་མཐའ་དག་གིས་སྟོང་པར་ཚད་
མས་ངེས་པའི་གང་ཟག་ཡིན་ན། རྟག་པ་མཐའ་དག་ཚད་མས་ངེས་
པའི་གང་ཟག་ཡིན་དགོས་པའི་ཕྱིར། ཁྱབ་པ་ཁས། འདོད་ན། སངས་
443



རྒྱས་ འཕགས་ པ་ཆོས་ཅན། དེར་ཐལ། དེའི་ཕྱིར། འདོད་ན། དེ་སྒྲུབ་
ཀྱི་མི་མཐུན་ཕྱོགས་མཐའ་དག་ཡོད་པར་ཐལ་ལོ། །འདོད་ན། (༢༠བ
)མེད་ངེས་ཡོད་པར་ཐལ་ལོ། །ཁ་ཅིག་ན་རེ། རྟག་པ་སྐད་ཅིག་མས་
སྟོང་པར་ཚད་མས་ངེས་པའི་གང་ཟག་ཡིན་ན། སྐད་ཅིག་མ་མི་རྟག་
པར་ཚད་མས་ངེས་པའི་གང་ཟག་ཡིན་དགོས་པར་ཐལ། རྟག་པ་བྱས་
སྟོང་དུ་ཚད་མས་ངེས་པའི་གང་ཟག་ཡིན་ན། བྱས་པ་མི་རྟག་པར་ཚད་
མས་ངེས་པའི་གང་ཟག་ཡིན་དགོས་པའི་ཕྱིར། རྟགས་ཁས། འདོད་ན།
སྐད་ཅིག་མ་མི་རྟག་པར་སྒྲུབ་པའི་རྟགས་ཡང་དག་འགོད་པ་སྐབས་སུ་
བབས་པའི་གང་ཟག་ཆོས་ཅན། དེར་ཐལ། དེའི་ཕྱིར་ཏེ། དེ་སྐད་ཅིག་
མ་མ་ཡིན་པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། དེ་ཆོས་
དང་སྐད་ཅིག་མ་མ་ཡིན་པའི་གཞི་མཐུན་དུ་ཚད་མས་ངེས་པའི་གང་
ཟག་ཡིན་པའི་ཕྱིར་ཏེ། དེ་དང་མི་རྟག་པ་དངོས་འགལ་དུ་ཚད་མས་
ངེས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་ཕྱིར་ཏེ། དེ་ཡོད་
པའི་ཕྱིར་ཏེ། སྐད་ཅིག་མ་མི་རྟག་པར་སྒྲུབ་པའི་རྟགས་ཡང་དག་ཡོད་
པའི་ཕྱིར་ཏེ། སྐད་ཅིག་མའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་
ཁྱབ་སྒྲུབ་བྱེད་ཀྱི་རྟགས་ཡང་དག་ཡོད་པའི་ཕྱིར་ཏེ། བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་རྗེས་ཁྱབ་སྒྲུབ་བྱེད་ཀྱི་རྟགས་ཡང་དག་ཡོད་
པའི་ཕྱིར། ཟེར་ན་མ་ཁྱབ་སྟེ། སྐད་ཅིག་མའི་རྟགས་ཀྱིས་དེ་སྒྲུབ་ཀྱི་
ལྡོག་ཁྱབ་སྒྲུབ་བྱེད་ཀྱི་རྟགས་ཡང་དག་ཡོད་པར་ཐལ། བྱས་རྟགས་
444



ཀྱིས་དེ་སྒྲུབ་ཀྱི་ལྡོག་ཁྱབ་སྒྲུབ་བྱེད་ཀྱི་རྟགས་ཡང་དག་ཡོད་པའི་ཕྱིར།
ཁྱབ་པ་ཁས། འདོད་ན། རྟག་པ་སྐད་ཅིག་མས་སྟོང་པར་ སྒྲུབ་པའི་
རྟགས་ཡང་དག་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ།
དེ་ཚད་མས་ངེས་པའི་གང་ཟག་ཡིན་ན། དེ་སྐད་ཅིག་མས་སྟོང་པར་
ཚད་མས་ངེས་པའི་གང་ཟག་ཡིན་དགོས་པའི་ཕྱིར། རྟོགས་སླ། གཞན་
ཡང་། སྒྲ་མི་རྟག་པར་ཚད་མས་ངེས་པའི་གང་ཟག་ཡིན་ན། མཉན་བྱ་
མི་རྟག་པར་ཚད་མས་ངེས་པའི་གང་ཟག་ཡིན་དགོས་པར་ཐལ། མཉན་
བྱ་མི་རྟག་པར་ཚད་མས་ངེས་པའི་གང་ཟག་ཡིན་ན། སྒྲ་མི་རྟག་པར་
ཚད་མས་ངེས་པའི་གང་ཟག་ཡིན་དགོས་པའི་ཕྱིར། འདོད་ན་སོང་། མི་
རྟག་པ་མི་རྟག་ ( ༢༡ན)པར་ཚད་མས་ངེས་པའི་གང་ཟག་ཡིན་ན།
སྐད་ཅིག་མ་མི་རྟག་པར་ཚད་མས་ངེས་པའི་གང་ཟག་ཡིན་དགོས་པར་
ཐལ། འདོད་པའི་ཕྱིར། འདོད་ན། སྐད་ཅིག་མ་མི་རྟག་པར་སྒྲུབ་པའི་
རྟགས་ཡང་དག་ཡོད་པར་ ཁས་བླངས་པ་དང་ནང་འགལ་སྟོན་ཚུལ་
རྟོགས་སླའོ། ཁ་ཅིག་ན་རེ། རྟག་པ་བྱས་སྟོང་དུ་རྟོགས་པའི་ཚད་མ་
ཡིན་ན། བྱས་པ་མི་རྟག་པར་རྟོགས་པའི་ཚད་མ་ཡིན་དགོས་པར་ཐལ།
རྟག་ན་མ་བྱས་པས་ཁྱབ་པ་རྟོགས་པའི་ཚད་མ་ཡིན་ན། བྱས་ན་མི་རྟག་
པས་ཁྱབ་པ་རྟོགས་པའི་ཚད་མ་ཡིན་དགོས་པའི་ཕྱིར་ཏེ། ཁྱབ་པ་དེ་
གཉིས་དངོས་ཤུགས་ཀྱི་རྟོགས་བྱ་རྟོགས་བྱེད་ཡིན་པའི་ཕྱིར། རྟགས་
ཁས། འདོད་ན། སྔ་མ་དེ་རྟོགས་པའི་རྟགས་ཅན་རྗེས་དཔག་ཡིན་ན།
445



ཕྱི་མ་དེ་རྟོགས་པའི་རྟགས་ཅན་རྗེས་དཔག་ཡིན་དགོས་པར་ཐལ།
འདོད་ པའི་ ཕྱིར། འདོད་ན། སྔ་མ་ དེ་ རྟོགས་ པའི་ རྟགས་ ཅན་ རྗེས་
དཔག་གི་རྟེན་དུ་གྱུར་པའི་རྟགས་ཡང་དག་ཡིན་ན། ཕྱི་མ་དེ་རྟོགས་
པའི་རྟགས་ཅན་རྗེས་དཔག་གི་རྟེན་དུ་གྱུརཔའི་རྟགས་ཡང་དག་ཡིན་
དགོས་པར་ཐལ། འདོད་པའི་ཕྱིར། ཟེར་ན་མ་ཁྱབ། འདོད་ན་རྟག་པ་
བྱས་སྟོང་དུ་སྒྲུབ་པའི་རྟགས་ཡང་དག་ཡིན་ན། བྱས་པ་མི་རྟག་པར་
སྒྲུབ་པའི་རྟགས་ཡང་དག་ཡིན་དགོས་ པར་ ཐལ། འདོད་པའི་ ཕྱིར།།
འདོད་ན། དོན་བྱེད་ནུས་སྟོང་ཆོས་ཅན། དེར་ཐལ། དེའི་ཕྱིར། འདོད་
ན། བྱས་པ་ཁྱོད་ཡིན་པར་ཐལ་ལོ་ཟེར་ན། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ལྡོག་ཁྱབ་རྟོགས་པའི་རྟགས་ཅན་རྗེས་དཔག་གི་རྟེན་དུ་
གྱུར་པའི་རྟགས་ཡང་དག་ཡིན་ན། དེའི་རྟགས་ཀྱིས་དེ་སྒྲུབ་ཀྱི་རྗེས་
ཁྱབ་རྟོགས་པའི་རྟགས་ཅན་རྗེས་དཔག་གི་རྟེན་དུ་གྱུར་པའི་རྟགས་ཡང་
དག་ཡིན་ དགོས་ པར་ ཐལ། སྔ་མ་དེ་རྟོགས་ པའི་ རྟགས་ ཅན་ རྗེས་
དཔག་ཡིན་ན། ཕྱི་མ་དེ་རྟོགས་པའི་རྟགས་ཅན་རྗེས་དཔག་ཡིན་དགོས་
པའི་ཕྱིར། ཁྱབ་པ་ཁས། རྟགས་སླ། འདོད་ན། སྔ་མ་དེ་སྒྲུབ་བྱེད་ཀྱི་
རྟགས་ཡང་དག་ཡིན་ན། ཕྱི་མ་དེ་སྒྲུབ་བྱེད་ཀྱི་རྟགས་ ( ༢༡བ )
ཡང་དག་ཡིན་དགོས་པར་ཐལ། འདོད་པའི་ཕྱིར། འདོད་ན། སྔ་མ་དེ་
སྒྲུབ་བྱེད་ཀྱི་རྟགས་ཡང་དག་གི་རྟགས་སྦྱོར་ཡིན་ན། ཕྱི་མ་དེ་སྒྲུབ་བྱེད་
ཀྱི་རྟགས་ཡང་དག་གི་རྟགས་སྦྱོར་ཡིན་དགོས་པར་ཐལ། འདོད་པའི་
446



ཕྱིར། འདོད་ན། རྟག་པ་ཆོས་ཅན། བྱས་པས་སྟོང་སྟེ། དོན་བྱེད་ནུས་
པས་སྟོང་པའི་ཕྱིར་ཞེས་པའི་རྟགས་སྦྱོར་ཆོས་ཅན། དེར་ཐལ། དེའི་
ཕྱིར། འདོད་ན། དེ་ཆོས་ཅན། བྱས་པ་རང་གྲུབ་ཙམ་ནས་འཇིག་ངེས་
སུ་སྒྲུབ་པའི་རྟགས་ཡང་དག་གི་རྟགས་སྦྱོར་ཡིན་པར་ཐལ་ལོ། །འདོད་
ན། དོན་བྱེད་ནུས་སྟོང་དེ་དེ་སྒྲུབ་ཀྱི་རྟགས་ཡང་དག་ཡིན་པར་ཐལ་ལོ།།
གཞན་ཡང་། བྱས་པ་མི་རྟག་པར་རྟོགས་པའི་རྟགས་ཅན་རྗེས་དཔག་
གི་རྟེན་དུ་གྱུར་ པའི་རྟགས་ ཡང་དག་ཡིན་ན། རྟག་པ་ བྱས་སྟོང་དུ་
རྟོགས་པའི་རྟགས་ཅན་རྗེས་དཔག་གི་རྟེན་དུ་གྱུར་པའི་རྟགས་ཡང་དག་
ཡིན་དགོས་པར་ཐལ། སྔ་མ་དེ་རྟོགས་པའི་རྟགས་ཅན་རྗེས་དཔག་
ཡིན་ན། ཕྱི་མ་དེ་རྟོགས་པའི་རྟགས་ཅན་རྗེས་དཔག་ཡིན་དགོས་པའི་
ཕྱིར། ཁྱབ་ པ་ ཁས། རྟགས་དེར་ཐལ། སྔ་མ་དེ་ འཇལ་བའི་ཚད་མ་
ཡིན་ན། ཕྱི་མ་དེ་འཇལ་བའི་ཚད་མ་ཡིན་དགོས་པའི་ཕྱིར། རྟགས་རང་
གཞན་གཉིས་ཀའི་ལུགས་ལ་མཐུན་གྲུབ་ཡིན་ནོ། །འདོད་ན། བྱས་པ་
མི་རྟག་པར་སྒྲུབ་པའི་རྟགས་ཡང་དག་ཡིན་ན། རྟག་པ་བྱས་སྟོང་དུ་
སྒྲུབ་ པའི་རྟགས་ ཡང་ དག་ ཡིན་དགོས་པར་ཐལ། འདོད་པའི་ཕྱིར།
འདོད་ན། དངོས་པོ་ཆོས་ཅན། དེར་ཐལ། དེའི་ ཕྱིར། རྟགས་ གསལ་
སླ། ཁ་ཅིག་ན་རེ། གསེར་གྱི་ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་
ནུས་པ་ཚད་མས་ངེས་པའི་གང་ཟག་ཡིན་པ་གང་ཞིག །བུམ་པ་མ་
ཡིན་པ་གསེར་གྱི་དེ་འདྲའི་དོན་བྱེད་ནུས་པ་མ་ཡིན་པར་ཚད་མས་ངེས་
447



པའི་གང་ཟག་ཡིན་ན། གསེར་གྱི་དེ་འདྲའི་དོན་བྱེད་ནུས་པ་བུམ་པར་
ཚད་མས་ངེས་པའི་གང་ཟག་ཡིན་དགོས་པར་ཐལ། རྟག་པ་བྱས་པ་མ་
ཡིན་པར་ཚད་མས་ངེས་པའི་གང་ཟག་ཡིན་ན། བྱས་པ་མི་རྟག་པར་
ཚད་མས་ངེས་པའི་གང་ཟག་ཡིན་( ༢༢ན )དགོས་པའི་ཕྱིར། རྟགས་
ཁས། འདོད་ན། གསེར་བུམ་བུམ་པར་སྒྲུབ་པའི་རྟགས་ཡང་དག་ཡོད་
པར་ཐལ། བུམ་པ་མ་ཡིན་པ་གསེར་གྱི་དེ་འདྲའི་དོན་བྱེད་ནུས་པ་མ་
ཡིན་པར་སྒྲུབ་པའི་རྟགས་ཡང་དག་ཡོད་པའི་ཕྱིར། མ་གྲུབ་ན། བུམ་
པ་མ་ཡིན་པ་ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་མ་ཡིན་
པར་ཚད་མས་ངེས་པའི་གང་ཟག་ཡིན་ན། བུམ་པ་མ་ཡིན་པ་གསེར་གྱི་
དེ་འདྲའི་དོན་བྱེད་ནུས་པ་མ་ཡིན་པར་ཚད་མས་ངེས་པའི་གང་ཟག་
ཡིན་དགོས་པར་ཐལ། མ་གྲུབ་པའི་ཕྱིར། ཟེར་ན་མ་ཁྱབ། འདོད་ན།
ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པའི་རྟགས་ཀྱིས་གསེར་གྱི་
དེ་འདྲའི་དོན་བྱེད་ནུས་པ་བུམ་པར་སྒྲུབ་པའི་རྟགས་ཡང་དག་འགོད་པ་
སྐབས་སུ་བབས་པའི་ གང་ ཟག་ ཆོས་ཅན། དེར་ཐལ། དེའི་ཕྱིར་ཏེ།
དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཚད་མས་ངེས་པའི་གང་ཟག་ཡིན་
པའི་ ཕྱིར། འདོད་ན། དེ་ཆོས་ཅན། ཆོས་ ཅན་ དེ་ མ་ ཡིན་ པར་ ཐལ།
གསེར་གྱི་དེ་འདྲའི་དོན་བྱེད་ནུས་པ་བུམ་པར་ཚད་མས་ངེས་པའི་གང་
ཟག་ ཡིན་ པའི་ ཕྱིར། མ་གྲུབ་ན་ སོང་། དེ་ཆོས་ཅན། རྩ་ བའི་ འདོད་
མཚམས་ ལ་ དེར་ ཐལ། དེའི་ཕྱིར། འཁོར་གསུམ། ཁ་ཅིག་ན་རེ། མ་
448



བྱས་པའི་སྟེང་དུ་ནམ་མཁའི་རྟག་པ་ཡོད་པར་ཚད་མས་ངེས་པའི་གང་
ཟག་ཡིན་ན། དེའི་སྟེང་དུ་རྟག་པ་ཡོད་པར་ཚད་མས་ངེས་པའི་གང་
ཟག་ཡིན་པས་མ་ཁྱབ་པར་ཐལ། བྱས་པའི་སྟེང་དུ་རྟག་པ་མེད་པར་
ཚད་མས་ངེས་པའི་གང་ཟག་ཡིན་ན། དེའི་སྟེང་དུ་ནམ་མཁའི་རྟག་པ་
མེད་པར་ཚད་མས་ངེས་པའི་གང་ཟག་ཡིན་པས་མ་ཁྱབ་པའི་ཕྱིར།
ཟེར་ན་མ་ཁྱབ། མ་གྲུབ་ན། བྱས་པ་རྟག་སྟོང་དུ་ཚད་མས་ངེས་པའི་
གང་ཟག་ཡིན་ན། བྱས་པ་ནམ་མཁའི་རྟག་སྟོང་དུ་ཚད་མས་ངེས་པའི་
གང་ ཟག་ ཡིན་ དགོས་ པར་ ཐལ། མ་གྲུབ་པའི་ ཕྱིར། ཁ་ཅིག་ན་རེ།
རྟག་ན་ཆོས་དེ་མ་ཡིན་པས་ཁྱབ་པ་ཚད་མས་ངེས་པའི་གང་ཟག་ཡིན་
ན། ཆོས་དེ་( ༢༢བ )ཡིན་ན། མི་རྟག་པ་ཡིན་པས་ཁྱབ་པ་ཚད་མས་
ངེས་པའི་གང་ཟག་ཡིན་དགོས་པར་ཐལ། རྟག་ན་བྱས་པ་མ་ཡིན་པས་
ཁྱབ་པ་ཚད་མས་ངེས་པའི་གང་ཟག་ཡིན་ན། བྱས་པ་ཡིན་ན། མི་རྟག་
པ་ཡིན་པས་ཁྱབ་པ་ཚད་མས་ངེས་པའི་གང་ཟག་ཡིན་དགོས་པའི་ཕྱིར།
རྟགས་ཁས། ཟེར་ན་མ་ཁྱབ། འདོད་ན། སངས་རྒྱས་འཕགས་པ་ཆོས་
ཅན། མེད་པ་ཡིན་ན། མི་རྟག་པ་ཡིན་པས་ཁྱབ་པ་ཚད་མས་ངེས་པའི་
གང་ཟག་ཡིན་པར་ཐལ། རྟག་ན་མེད་པ་མ་ཡིན་པས་ཁྱབ་པ་ཚད་མས་
ངེས་པའི་གང་ཟག་ཡིན་པའི་ཕྱིར། ཁྱབ་པ་ཁས་ཟེར་ན། རྟག་ན་ཆོས་
དེ་མ་ཡིན་པས་ཁྱབ་པ་ཚད་མས་ངེས་ན། ཆོས་དེ་ཡིན་ན། མི་རྟག་པ་
ཡིན་པས་ཁྱབ་པ་ཚད་མས་ངེས་དགོས་པར་ཐལ། རྟག་ན་བྱས་པ་མ་
449



ཡིན་པས་ཁྱབ་པ་ཚད་མས་ངེས་ན། བྱས་པ་ཡིན་ན་མི་རྟག་པ་ཡིན་པས་
ཁྱབ་པ་ཚད་མས་ངེས་དགོས་པའི་ཕྱིར། ཁྱབ་པ་ཁས། འདོད་ན་སླའོ།
རྟག་ན་མ་བྱས་པས་ཁྱབ་པ་ཚད་མས་ངེས་པའི་གང་ཟག་ཡིན་ན། བྱས་
ན་མི་རྟག་པས་ཁྱབ་པ་ཚད་མས་ངེས་པའི་གང་ཟག་ཡིན་དགོས་པར་
ཐལ། མི་རྟག་པ་མ་ཡིན་ན། བྱས་པ་མ་ཡིན་པས་ཁྱབ་པ་ཚད་མས་ངེས་
པའི་གང་ཟག་ཡིན་ན། དེ་ཡིན་དགོས་པའི་ཕྱིར་ཏེ། ཁྱབ་པ་དང་པོ་དེ་
དངོས་སུ་གཞལ་སྟོབས་ཀྱི་ཁྱབ་པ་ཕྱི་མ་དེ་དངོས་ཤུགས་གང་རུང་ལ་
ངེས་ནུས་པའི་ཕྱིར་ཏེ། སྔ་མ་དེ་དངོས་སུ་གཞལ་སྟོབས་ཀྱིས་ཕྱི་མ་དེ་
དངོས་ཤུགས་གང་རུང་ལ་ངེས་པར་སོང་པའི་ཕྱིར་ཏེ། སྔ་མ་དེ་དངོས་
སུ་ཁས་བླངས་པའི་སྟོབས་ཀྱིས་ཕྱི་མ་དེ་ཁས་བླངས་པར་སོང་བའི་ཕྱིར་
ཏེ། སྔ་མ་དེ་ཁས་ལེན་པའི་གང་ཟག་གིས་སྒྲ་ཆོས་ཅན། མི་རྟག་པར་
ཐལ། བྱས་པའི་ ཕྱིར་ཞེས་པའི་ཐལ་འགྱུར་ལ་ཁྱབ་པ་མེད་ཀྱི་ལན་
བཏབ་པའི་ཚེ་གང་ཟག་དེ་ལ་ཐལ་འགྱུར་དེའི་ཁྱབ་པ་དངོས་འགལ་ལ་
འབུད་རིགས་པའི་ཕྱིར་ཏེ། རྗེས་སུ་འགྲོ་ལྡོག་གི་ཁྱབ་པ་དངོས་འགལ་
དུ་འབུད་རིགས་པའི་ ཕྱིར། ཁ་ཅིག་ན་རེ། དོན་དེ་ཆོས་དེ་གཞི་དེར་
སྒྲུབ་པའི་རྟགས་ཡང་དག་ཡིན་ན། དོན་དེའི་རྟགས་ཀྱིས་དེ་སྒྲུབ་ཀྱི་
རྗེས་ཁྱབ་ཚད་མས་ངེས་པ་ལ་རྟགས་ཀྱི་ ( ༢༣ན ) མཚན་གཞི་དོན་
དེ་ངེས་པའི་ཚད་མ་དང༌། གཞི་དེ་དང་གཞི་དེ་དངོས་འགལ་དུ་ངེས་
པའི་ཚད་མ་སོགས་ཚད་མ་རྣམ་པ་གསུམ་སྔོན་དུ་འགྲོ་དགོས་པས་ཁྱབ་
450



པ་ཡོད་པར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་
ཚད་མས་ངེས་པ་ལ་རྟགས་ཀྱི་མཚན་གཞི་བྱས་པ་ངེས་པའི་ཚད་མ་
སོགས་ཚད་མ་རྣམ་པ་གསུམ་སྔོན་དུ་འགྲོ་དགོས་པའི་ཕྱིར། ཟེར་ན་མ་
ཁྱབ། འདོད་ན། སྐྱེད་བྱེད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་
རྗེས་ཁྱབ་ཚད་མས་ངེས་པ་ལ་རྟགས་ཀྱི་མཚན་གཞི་སྐྱེད་བྱེད་ངེས་པའི་
ཚད་མ་སྔོན་དུ་འགྲོ་དགོས་པར་ཐལ། སྐྱེད་བྱེད་དེ་དེ་སྒྲུབ་ཀྱི་རྟགས་
ཡང་ དག་ཡིན་པའི་ཕྱིར། ཁྱབ་པ་ཁས། འདོད་ན། རྟགས་ཀྱི་མཚན་
གཞི་སྐྱེད་བྱེད་ཡོད་པར་ཐལ། འདོད་པའི་ཕྱིར། འདོད་ན། རྟགས་ཀྱི་
མཚན་ གཞི་ འབྲས་ བུ་ ཡོད་ པར་ ཐལ་ལོ། །གཞན་ ཡང་། ཚད་མས་
དམིགས་པའི་རྟགས་ཀྱིས་སྒྲ་ཡོད་པར་སྒྲུབ་པའི་རྗེས་ཁྱབ་ཚད་མས་
ངེས་པ་ལ་ཡོད་པ་དང་ཡོད་པ་མ་ཡིན་པ་དངོས་འགལ་དུ་ངེས་པའི་ཚད་
མ་སྔོན་དུ་འགྲོ་དགོས་པར་ཐལ། ཚད་མས་དམིགས་པ་དེ་དེ་སྒྲུབ་ཀྱི་
རྟགས་ཡང་དག་ཡིན་པའི་ཕྱིར། ཁྱབ་པ་ཁས། འདོད་ན། ཡོད་པ་དང་
ཡོད་པ་མ་ཡིན་པ་དངོས་འགལ་ཡིན་པར་ཐལ་ལོ། །འདོད་ན། ཡོད་པ་
དང༌ ཡོད་ པ་ མ་ ཡིན་ པ་ ཡོད་ པར་ ཐལ། འདོད་པའི་ ཕྱིར། འདོད་ན།
ཡོད་པ་མ་ ཡིན་ པ་ ཡོད་པར་ཐལ་ལོ། ཁ་ཅིག་ན་རེ། རྟག་མི་རྟག་
གཉིས་ཕན་ཚུན་རྣམ་བཅད་ཡོངས་གཅོད་ཀྱི་སྒོ་ནས་དངོས་སུ་མི་མཐུན་
པར་གནས་པ་ཡིན་པར་ཐལ། དེ་གཉིས་དངོས་འགལ་ཡིན་པའི་ཕྱིར།
རྟགས་ཁས། འདོད་ན། ཆོས་དེ་རྟག་པ་ཡིན་པ་རྣམ་བཅད་ལ་ཁེགས་
451
451་



པའི་ཚད་མ་ཡིན་ན། ཆོས་དེ་མི་རྟག་པ་ཡིན་པ་ཡོངས་གཅོད་ལ་གྲུབ་
པའི་ཚད་མ་ཡིན་དགོས་པར་ཐལ། འདོད་པའི་ཕྱིར། ཟེར་ན་མ་ཁྱབ།
འདོད་ན། རྣམ་མཁྱེན་ཆོས་ཅན། རི་བོང་རྭ་མི་རྟག་པ་ཡིན་པ་ཡོངས་
གཅོད་ལ་གྲུབ་པའི་ཚད་མ་ཡིན་པར་ཐལ། དེ་རྟག་པ་ཡིན་པ་རྣམ་
བཅད་ལ་ ( ༢༣བ )ཁེགས་པའི་ཚད་མ་ཡིན་པའི་ཕྱིར། ཁྱབ་པ་ཁས།
ཁ་ཅིག་ན་རེ། བྱས་པ་མི་རྟག་པ་ཁོ་ན་ལ་ཡོད་པར་ཚད་མས་ངེས་པ་ལ་
རྟགས་ཀྱི་མཚན་གཞི་བྱས་པ་ངེས་པའི་ཚད་མ་ལ་སོགས་པ་ཚད་མ་རྣམ་
པ་གསུམ་པོ་དེ་སྔོན་དུ་འགྲོ་དགོས་པར་ཐལ། རྣམ་བཤད་ལས། བྱས་
པ་མི་རྟག་པ་ཁོ་ན་ལ་འཇུག་པར་ངེས་པ་ལ་ཚད་མ་གསུམ་དགོས་ཀྱི་དེ་
ལས་མང་བ་མི་དགོས་ཏེ། ཞེས་གསུངས་པའི་ཕྱིར། ཟེར་ན་མ་ཁྱབ་སྟེ།
རྣམ་བཤད་ཀྱི་གསུངས་དེས་ནི། བྱས་པ་མི་རྟག་པ་ཁོ་ན་ལ་ཡོད་པར་
ཚད་མས་ངེས་པ་ལ་ཚད་མ་རྣམ་པ་གསུམ་པོ་དེ་ཚང་དགོས་པར་བསྟན་
པ་ཡིན་གྱི། སྔོན་དུ་འགྲོ་དགོས་པར་བསྟན་པ་མ་ཡིན་པའི་ཕྱིར། ཁ་
ཅིག་ན་རེ། རྟག་ན་མ་བྱས་པས་ཁྱབ་ཅེས་པའི་ངག་དེས་བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་བརྗོད་པ་ཡིན་པར་ཐལ། རྟག་
པ་བྱས་པས་སྟོང་ཞེས་པའི་ངག་དེས་དེ་བརྗོད་པའི་ཕྱིར་ཏེ། དེས་དེ་
སྒྲུབ་བྱེད་ཀྱི་རྟགས་ཡང་དག་གི་བསྒྲུབ་བྱ་བརྗོད་པའི་ཕྱིར། ཟེར་ན་མ་
ཁྱབ། རྟགས་ དེར་ ཐལ། དེས་ རྟག་ པ་ ཆོས་ ཅན། བྱས་ པས་ སྟོང་ སྟེ།
དོན་བྱེད་ནུས་པས་སྟོང་པའི་ཕྱིར་ཞེས་པའི་རྟགས་སྦྱོར་གྱི་བསྒྲུབ་བྱ་
452



བརྗོད་པ་གང་ཞིག །རྟགས་སྦྱོར་དེ་དེ་སྒྲུབ་བྱེད་ཀྱི་རྟགས་ཡང་དག་
གི་རྟགས་སྦྱོར་ཡིན་པའི་ཕྱིར། དང་པོ་དེར་ཐལ། དེས་རྟག་པ་བྱས་སྟོང་
དུ་ སྒྲུབ་ པའི་ བསྒྲུབ་བྱ་བརྗོད་པའི་ ཕྱིར་ཏེ། དེས་དེ་སྒྲུབ་ཀྱི་ཕྱོགས་
བརྗོད་པའི་ཕྱིར་ཏེ། དེ་དེ་སྒྲུབ་ཀྱི་ཕྱོགས་བརྗོད་པའི་ཚིག་ཡིན་པའི་
ཕྱིར་ཏེ། དེ་དེ་སྒྲུབ་ཀྱི་ཕྱོགས་ཚིག་ཡིན་པའི་ཕྱིར་ཟེར། ཁ་ཅིག་ན་རེ།
བྱས་པ་མི་རྟག་པར་ཚད་མས་ངེས་པའི་གང་ཟག་དང་མ་བྱས་པ་རྟག་
པར་ཚད་མས་ངེས་པའི་གང་ཟག་དོན་གཅིག་ཅིང་། མི་རྟག་པ་བྱས་
པར་ཚད་མས་ངེས་པའི་གང་ཟག་དང་རྟག་པ་མ་བྱས་པར་ཚད་མས་
ངེས་པའི་གང་ཟག་དོན་གཅིག་པར་ཐལ། རྟག་པ་ཚད་མས་ངེས་པའི་
གང་ཟག་དང་མི་རྟག་པ་ཚད་མས་ངེས་པའི་གང་ཟག་དོན་གཅིག་པ་
གང་ཞིག །བྱས་པ་ཚད་མས་ངེས་པའི་གང་ཟག་དང་མ་བྱས་པ་ཚད་
མས་( ༢༤ན)ངེས་པའི་གང་ཟག་དོན་གཅིག་པའི་ཕྱིར། དང་པོ་དེར་
ཐལ། རྟག་པ་ཚད་མས་ངེས་ནས་ཅིག་ཤོས་ཚད་མས་མ་ངེས་པའི་གང་
ཟག་མེད་པ་གང་ཞིག །ཅིག་ཤོས་ཚད་མས་ངེས་ནས་རྟག་པ་ཚད་
མས་མ་ངེས་པའི་གང་ཟག་མེད་པའི་ཕྱིར། དང་པོ་མ་གྲུབ་ན། དེ་འདྲའི་
གང་ཟག་ཆོས་ཅན། རྟག་པ་རྟག་པར་ཚད་མས་ངེས་པའི་གང་ཟག་ཡིན་
པར་ཐལ། རྟག་པ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཆོས་
ཅན་དེའི་ཕྱིར། འདོད་ན། རྟག་པ་མི་རྟག་པ་མ་ཡིན་པར་ཚད་མས་ངེས་
པའི་གང་ཟག་ཡིན་པར་ཐལ་ལོ། །འདོད་ན། རྟག་པ་མི་རྟག་པས་སྟོང་
453



པར་ཚད་མས་ངེས་ པའི་ གང་ཟག་ཡིན་པར་ཐལ། འདོད་པའི་ ཕྱིར།
འདོད་ན། མི་རྟག་པ་རྟག་པས་སྟོང་པར་ཚད་མས་ངེས་པའི་གང་ཟག་
ཡིན་པར་ཐལ། འདོད་པའི་ཕྱིར། ཁྱབ་སྟེ། རྟག་པ་བྱས་སྟོང་དུ་ཚད་
མས་ངེས་པའི་གང་ཟག་ཡིན་ན། བྱས་པ་རྟག་སྟོང་དུ་ཚད་མས་ངེས་
པའི་གང་ཟག་ཡིན་དགོས་པའི་ཕྱིར། རྟགས་ཁས། འདོད་ན། མི་རྟག་
པ་ཚད་མས་ངེས་པའི་གང་ཟག་ཡིན་པར་ཐལ་ལོ། །རྟགས་གཉིས་པ་
མ་གྲུབ་ན། དེ་འདྲའི་གང་ཟག་ཆོས་ཅན། མི་རྟག་པ་མི་རྟག་པར་ཚད་
མས་ངེས་པའི་གང་ཟག་ཡིན་པར་ཐལ། དེ་ཚད་མས་ངེས་པའི་གང་
ཟག་ཡིན་པའི་ ཕྱིར་ཏེ། ཆོས་ཅན་དེའི་ཕྱིར། འདོད་ན། དེ་ཆོས་ཅན།
དེ་རྟག་པ་མ་ཡིན་པར་ཚད་མས་ངེས་པའི་གང་ཟག་ཡིན་པར་ཐལ།
འདོད་པའི་ཕྱིར། འདོད་ན། དེ་ཡིན་ན། རྟག་པ་མ་ཡིན་པས་ཁྱབ་པ་
ཚད་མས་ངེས་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་
ན། རྟག་པ་ཡིན་ན། དེ་མ་ཡིན་པས་ཁྱབ་པ་ཚད་མས་ངེས་པའི་གང་
ཟག་ཡིན་པར་ཐལ། འདོད་པའི་ ཕྱིར། ཁྱབ་པ་ཁས། འདོད་ན། རྟག་
པ་དེ་མ་ཡིན་པར་ཚད་མས་ངེས་པའི་ གང་ ཟག་ཡིན་པར་ཐལ་ལོ།།
འདོད་ན། རྟག་པ་ཚད་མས་ངེས་པའི་གང་ཟག་ཡིན་པར་ཐལ་ལོ། རྩ་
རྟགས་གཉིས་པ་མ་གྲུབ་ན་དེས་རིགས་འགྲེའོ། །ཁ་ཅིག་ན་རེ། བྱས་པ་
མི་རྟག་པ་ཁོ་ན་ལ་ཚད་མས་དམིགས་པར་ཚད་མས་ངེས་ནས་ (
༢༤བ )དེ་མི་རྟག་པ་ཁོ་ན་ལ་ཡོད་པར་ཚད་མས་མ་ངེས་པའི་གང་ཟག་
454



ཡོད་པར་ཐལ། དེ་མི་རྟག་པ་ཁོ་ན་ལ་ཚད་མས་དམིགས་པ་དེ་དེ་མི་
རྟག་པ་ ཁོ་ན་ལ་ཡོད་པའི་མཚན་ཉིད་ཡིན་པའི་ཕྱིར་ཏེ། ཚད་མས་
དམིགས་ པ་ ཡོད་ པའི་ མཚན་ ཉིད་ ཡིན་པའི་ ཕྱིར། ཟེར་ན་མ་ཁྱབ།
འདོད་ན། དེ་འདྲའི་གང་ཟག་ཆོས་ཅན། བྱས་ན་མི་རྟག་པས་ཁྱབ་པ་
ཚད་མས་ངེས་པའི་གང་ཟག་ཡིན་པར་ཐལ། བྱས་པ་མི་རྟག་པ་ཁོ་ན་
ལ་ཚད་མས་དམིགས་པར་ཚད་མས་ངེས་པའི་གང་ཟག་ཡིན་པའི་ཕྱིར་
ཏེ། ཆོས་ ཅན་ དེའི་ ཕྱིར། འདོད་ན། ཆོས་ཅན་ དེ་ མ་ ཡིན་ པར་ ཐལ།
བྱས་པ་མི་རྟག་པ་ཁོ་ན་ལ་ཡོད་པར་ཚད་མས་ངེས་པའི་གང་ཟག་ཡིན་
པའི་ཕྱིར་ཏེ། འདོད་པ་དེའི་ཕྱིར་ཟེར་ན། ཚད་མ་གསར་དུ་མི་བསླུ་བའི་
རིག་པ་ཡིན་པ། ཚད་མ་ཚད་མ་ཡིན་པའི་མཚན་ཉིད་ཡིན་པར་ཐལ།
གསར་དུ་མི་བསླུ་བའི་རིག་པ་ཚད་མའི་མཚན་ཉིད་ཡིན་པའི་ཕྱིར།
ཁྱབ་པ་ཁས། འདོད་མི་ནུས་ཏེ་ཚད་མ་གསར་དུ་མི་བསླུ་བའི་རིག་པར་
ཚད་མས་ངེས་པའི་གང་ཟག་ཡིན་ན། ཚད་མ་ཚད་མར་ཚད་མས་ངེས་
པའི་གང་ཟག་ཡིན་དགོས་པའི་ཕྱིར། རྟགས་སླ། རང་རེས་མི་རྟག་པ་
སྒྲ་བྱས་པར་སྒྲུབ་པའི་རྟགས་ཡང་དག་ཏུ་ཁས་བླངས་པ་ལ། ཁ་ཅིག་ན་
རེ། སྒྲའི་སྟེང་དུ་བྱས་པ་ངེས་པ་ལས་སྒྲའི་སྟེང་དུ་མི་རྟག་པ་ངེས་སླ་
བར་ཐལ། དམ་བཅའ་དེའི་ཕྱིར། ཟེར་ན་མ་ཁྱབ། འདོད་མི་ནུས་ཏེ།
སྒྲའི་སྟེང་དུ་བྱས་པ་ངེས་པ་ལས་སྒྲའི་སྟེང་དུ་མི་རྟག་པ་ངེས་དཀའ་བའི་
ཕྱིར་ཏེ། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་
455



ཕྱིར་ཟེར་ན། སྒྲའི་སྟེང་དུ་དངོས་པོ་ངེས་པ་ལས་སྒྲའི་སྟེང་དུ་བྱས་པ་
ངེས་སླ་བར་ཐལ། བྱས་པ་སྒྲ་དངོས་པོར་སྒྲུབ་པའི་རྟགས་ཡང་དག་
ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། སྒྲའི་སྟེང་དུ་དངོས་པོ་
ངེས་པ་ལས་སྒྲའི་སྟེང་དུ་བྱས་པ་ངེས་དཀའ་བའི་ཕྱིར་ཏེ། དངོས་པོ་སྒྲ་
བྱས་ པར་ སྒྲུབ་ པའི་ རྟགས་ ཡང་ དག་ཡིན་པའི་ ཕྱིར། ཁྱབ་ པ་ ཁས།
གཞན་ཡང་། དུང་སྒྲའི་སྟེང་དུ་རྩོལ་བྱུང་ངེས་པ་ལས་དེའི་སྟེང་དུ་མི་
རྟག་པ་ངེས་སླ་བར་ཐལ། མི་རྟག་པ་ ( ༢༥ན ) དུང་སྒྲ་རྩོལ་བྱུང་
དུ་སྒྲུབ་པའི་ཕྱོགས་ཆོས་ཡིན་པའི་ཕྱིར། ཁྱབ་པ་ཁས། འདོད་མི་ནུས་
ཏེ། དེའི་སྟེང་དུ་དང་པོ་དེ་ངེས་པ་ལས་དེའི་སྟེང་དུ་གཉིས་པ་དེ་ངེས་
དཀའ་བའི་ཕྱིར་ཏེ། དང་པོ་དེ་དུང་སྒྲ་མི་རྟག་པར་སྒྲུབ་པའི་རྟགས་ཡང་
དག་ཡིན་པའི་ཕྱིར། ཁྱབ་པ་ཁས། དེ་ལྟར་མ་ཡིན་ན། སྒྲ་མི་རྟག་པར་
ཚད་མས་ངེས་པའི་གང་ཟག་ཡིན་ན། སྒྲ་བྱས་པར་ཚད་མས་ངེས་པའི་
གང་ ཟག་ཡིན་དགོས་པར་ཐལ། མི་རྟག་ པ་སྒྲ་བྱས་པར་སྒྲུབ་པའི་
རྟགས་ཡང་དག་མ་ཡིན་པའི་ཕྱིར་འདོད་ན། དངོས་པོ་མི་རྟག་པར་ཚད་
མས་ངེས་པའི་གང་ཟག་ཡིན་ན། དངོས་པོ་བྱས་པར་ཚད་མས་ངེས་
པའི་གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་ན། མི་
རྟག་པས་ཁྱད་པར་དུ་བྱས་པའི་དངོས་པོ་མི་རྟག་པར་ཚད་མས་ངེས་
པའི་གང་ཟག་ཡིན་ན། དེ་བྱས་པར་ཚད་མས་ངེས་པའི་གང་ཟག་ཡིན་
དགོས་པར་ཐལ། འདོད་པའི་ཕྱིར། འདོད་ན། མི་རྟག་པས་ཁྱད་པར་
456



དུ་བྱས་པའི་དངོས་པོ་བྱས་པ་ཆོས་ཅན། ཁྱོད་ཚད་མས་ངེས་པའི་གང་
ཟག་ཡིན་ན། དངོས་པོ་བྱས་པ་མི་རྟག་པར་ཚད་མས་ངེས་པའི་གང་
ཟག་ཡིན་དགོས་པར་ཐལ། ཁྱོད་དངོས་པོ་བྱས་པ་མི་རྟག་པར་སྒྲུབ་
པའི་བསྒྲུབ་ བྱ་ ཡིན་ པའི་ ཕྱིར། མ་གྲུབ་ན་སོང་། དེར་ཐལ། མི་རྟག་
པས་ཁྱད་པར་དུ་བྱས་པའི་སྒྲ་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡིན་
པའི་ཕྱིར། རྟགས་གྲུབ་མཐའ་ལ་དངོས། འདོད་ན། དངོས་པོ་བྱས་པ་
མི་རྟག་པར་ཚད་མས་ངེས་པའི་གང་ཟག་ཡིན་ན། བྱས་པ་མི་རྟག་པར་
ཚད་མས་ངེས་པའི་གང་ཟག་ཡིན་དགོས་པར་ཐལ། དངོས་པོ་བྱས་པའི་
མི་རྟག་པར་ཚད་མས་ངེས་པའི་གང་ཟག་ཡིན་ན། བྱས་པའི་མི་རྟག་པ་
ཚད་མས་ངེས་པའི་གང་ཟག་ཡིན་དགོས་པའི་ཕྱིར། འདོད་ན་སོང་།
དངོས་པོའི་རྟགས་ཀྱིས་བྱས་པ་མི་རྟག་པར་སྒྲུབ་པའི་རྟགས་ཡང་དག་
འགོད་པ་སྐབས་སུ་བབས་པའི་གང་ཟག་ཆོས་ཅན། མི་རྟག་པས་ཁྱད་
པར་དུ་བྱས་པའི་དངོས་པོ་མི་རྟག་པར་ཚད་མས་ངེས་པའི་གང་ཟག་
ཡིན་པར་ཐལ། དངོས་པོ་མི་རྟག་པར་ཚད་མས་ངེས་པའི་གང་ཟག་
ཡིན་པའི་ཕྱིར་( ༢༥བ )ཏེ། ཆོས་ཅན་དེའི་ཕྱིར། འདོད་ན། དེ་ཆོས་
ཅན། ཆོས་ཅན་དེ་མ་ཡིན་པར་ཐལ། བྱས་པ་མི་རྟག་པར་ཚད་མས་
ངེས་པའི་གང་ཟག་ཡིན་པའི་ཕྱིར་ཏེ། དངོས་པོ་བྱས་པ་མི་རྟག་པར་
ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་པ་ཁས། མ་གྲུབ་ན་
སོང་། དེར་ཐལ། མི་རྟག་པས་ ཁྱད་པར་དུ་བྱས་པའི་དངོས་པོ་བྱས་
457



པར་ཚད་མས་ངེས་པའི་གང་ཟག་ཡིན་པའི་ ཕྱིར། ཁྱབ་པ་ཁས། མ་
གྲུབ་ན། དེར་ཐལ། དངོས་པོ་བྱས་པར་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། དེ་མི་རྟག་པར་ཚད་མས་ངེས་པའི་གང་ཟག་ཡིན་
པའི་ཕྱིར། འཁོར་གསུམ། །
༈ གཉིས་པ་དེ་ལ་འབྲེལ་པ་ངེས་བྱེད་ཀྱི་ཚད་མ་སྔོན་དུ་
འགྲོ་དགོས་པར་བསྟན་པ་ནི། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་རྗེས་སུ་འགྲོ་ལྡོག་གི་ཁྱབ་པ་ཚད་མས་ངེས་པ་ལ། བྱས་པ་མི་རྟག་
པ་ ལ་ འབྲེལ་ པ་ སྔོན་དུ་ འགྲོ་དགོས་ པ་ ཡིན་ཏེ། རང་འགྲེལ་ ལས།
འབྲེལ་པ་མེད་པར་ནི་རྗེས་སུ་འགྲོ་བ་དང་ལྡོག་པ་ངེས་པ་མེད་དེ། དེས་
ན་ དེ་ ཉིད་ སྟོན་ པར་ མཛད་པ་ན་ ངེས་ པ་བཤད་ པ་ ཡིན་ནོ། །ཞེས་
གསུངས་པའི་ཕྱིར།
རྟགས་མི་མཐུན་ཕྱོགས་ལ་མ་མཐོང་ཙམ་གྱིས་ལྡོག་
ཁྱབ་འགྲུབ་པར་འདོད་པ་དག་གི་བསམ་པ་ཇི་ལྟར་ཡིན་
བཤད་པ།
༈ གསུམ་པ་རྟགས་མི་མཐུན་ཕྱོགས་ལ་མ་མཐོང་ཙམ་གྱིས་
ལྡོག་ཁྱབ་འགྲུབ་པར་འདོད་པ་དག་གི་བསམ་པ་ཇི་ལྟར་ཡིན་བཤད་པ་
ནི། སློབ་དཔོན་དབང་ཕྱུག་སྡེ་ན་རེ། རྟགས་མི་མཐུན་ཕྱོགས་ལ་མ་
མཐོང་ ཙམ་ གྱིས་ ལྡོག་ ཁྱབ་གྲུབ་པ་ ཡིན་གྱི། ལྡོག་ཁྱབ་གྲུབ་པ་ལ་
458



རྟགས་མི་མཐུན་ཕྱོགས་མཐའ་དག་ལ་མེད་པར་ངེས་དགོས་པ་མ་ཡིན་
ཏེ། རྟགས་མི་མཐུན་ཕྱོགས་མཐའ་དག་ལ་མེད་པར་ངེས་པ་ལ་མི་
མཐུན་ ཕྱོགས་ མཐའ་ དག་ ངེས་ དགོས་ པ་ གང་ ཞིག །མི་མཐུན་
ཕྱོགས་མཐའ་དག་ཕྱིར་རྒོལ་གྱི་ཚད་མ་ལ་སྣང་དུ་མི་རུང་བའི་ཕྱིར།
དེས་ན་རྟགས་མཐུན་ཕྱོགས་ལ་མཐོང་ཙམ་གྱིས་རྗེས་ཁྱབ་འགྲུབ་པ་
དང༌། རྟགས་མི་མཐུན་ཕྱོགས་ལ་མ་མཐོང་ཙམ་གྱི་ལྡོག་ཁྱབ་འགྲུབ་པ་
དང༌། ཕྱོགས་ ཆོས་ དང༌། ཚུལ་ གསུམ་ ཚད་ མས་ངེས་ པ་ དང་། ལོག་
ཕྱོགས་སྒྲུབ་བྱེད་ཀྱི་ཚད་མ་མེད་པར་བརྗོད་འདོད་པའི་གྲངས་གཅིག་
པ་ཅན་དང་། དམ་བཅའ་ལ་ (༢༦ན)ཚད་མས་གནོད་པ་མེད་པའི་
ཡུལ་ཅན་ཏེ་ཚུལ་དྲུག་རྟགས་ཡང་དག་གི་མཚན་ཉིད་ཡིན་ནོ་ཞེས་ཟེར་
རོ། ། །
༈ བཞི་པ་ཚུལ་གསུམ་ངོ་བོ་གཅིག་དང་ཐ་དད་གང་ཡིན་
དཔྱད་པ་ནི། ཁ་ཅིག་ན་རེ། སྒྲ་བྱས་པ་བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་ཕྱོགས་ཆོས་དང༌། བྱས་ན་མི་རྟག་པས་ཁྱབ་པ་དེའི་རྟགས་
ཀྱིས་དེ་ སྒྲུབ་ ཀྱི་ རྗེས་ ཁྱབ་ དང༌། རྟག་ན་མ་ བྱས་པས་ ཁྱབ་པ་དེའི་
རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཡིན་ཞིང་། བྱས་པ་སྒྲ་མི་རྟག་པར་
སྒྲུབ་པའི་ཚུལ་གསུམ་ཚང་བ་ཡིན་ཀྱང་བྱས་པ་དེ་སྒྲུབ་ཀྱི་ཚུལ་གསུམ་
མ་ཡིན་ཏེ། དེ་སྒྲུབ་ཀྱི་ཚུལ་གསུམ་འགལ་བའི་ཕྱིར། དེས་ན་བྱས་ན་མི་
རྟག་པས་ཁྱབ་པ་ཚད་མས་ངེས་པའི་གང་ཟག་ཡིན་ན། བྱས་རྟགས་
459



ཀྱིས་དེ་སྒྲུབ་ཀྱི་རྗེས་ཁྱབ་ཚད་མས་ངེས་པའི་གང་ཟག་ཡིན་པས་ཁྱབ་
པ་སོགས་ཡིན་ནོ་ཟེར་ན། རྗེས་ཁྱབ་ཚད་མས་མ་ངེས་པའི་གང་ཟག་
མེད་པར་ཐལ། བྱས་པ་ཚད་མས་ངེས་ནས་རྗེས་ཁྱབ་ཚད་མས་མ་ངེས་
པའི་གང་ཟག་མེད་པ་གང་ཞིག །དངོས་པོ་ཚད་མས་ངེས་ནས་རྗེས་
ཁྱབ་ཚད་མས་མ་ངེས་པའི་གང་ཟག་མེད་པའི་ཕྱིར། དང་པོ་མ་གྲུབ་ན་
སོང་། དེ་འདྲའི་གང་ཟག་ཆོས་ཅན། སྐྱེས་པ་བྱས་པར་ཚད་མས་ངེས་
པའི་གང་ཟག་ཡིན་པར་ཐལ། བྱས་པ་བྱས་པར་ཚད་མས་ངེས་པའི་
གང་ཟག་ཡིན་པའི་ཕྱིར་ཏེ། བྱས་པ་ཚད་མས་ངེས་པའི་གང་ཟག་ཡིན་
པའི་ཕྱིར་ཏེ། ཆོས་ཅན་དེའི་ཕྱིར། འདོད་ན་སོང་། དེ་ཆོས་ཅན། སྐྱེས་
པ་ཡིན་ན། བྱས་པ་ཡིན་པས་ཁྱབ་པ་ཚད་མས་ངེས་པའི་གང་ཟག་ཡིན་
པར་ཐལ། འདོད་པའི་ཕྱིར། འདོད་ན་སོང་། དེ་ཆོས་ཅན། ཆོས་ཅན་དེ་
མ་ཡིན་པར་ཐལ། རྗེས་ཁྱབ་ཚད་མས་ངེས་པའི་གང་ཟག་ཡིན་པའི་
ཕྱིར་ཏེ། སྐྱེས་པའི་རྟགས་ཀྱིས་སྒྲ་བྱས་པར་སྒྲུབ་པའི་རྗེས་ཁྱབ་ཚད་
མས་ངེས་པའི་གང་ཟག་ཡིན་པའི་ཕྱིར་ཏེ། འདོད་པ་དེའི་ཕྱིར། ཁྱབ་པ་
ཁས། རྟགས་ གཉིས་ པ་ མ་ གྲུབ་ན་ དེས་ རིགས་འགྲེ །འདི་ དག་ གི་
མཐའ་དཔྱོད་( ༢༦བ )ཚུལ་རྒྱས་པ་གཞན་དུ་ཤེས་པར་བྱའོ། ཁ་ཅིག་
ན་རེ། བྱས་ན་མི་རྟག་པས་ཁྱབ་པ་འཇལ་བའི་ཚད་མས་སྒྲའི་བྱས་པ་
ལ་རྟག་འཛིན་གྱི་སྒྲོ་འདོགས་ཆོད་དོ་ཟེར་ན། དེ་འདྲའི་ཚད་མས་ཉེར་
ལེན་བྱས་པ་ལས་བྱུང་བའི་སྒྲའི་བྱས་པ་མི་རྟག་པར་རྟོགས་པའི་རྗེས་
460



དཔག་དེ་སྒྲའི་བྱས་པ་ལ་རྟག་འཛིན་གྱི་སྒྲོ་འདོགས་གསར་དུ་གཅོད་
བྱེད་ཀྱི་རིག་པ་མ་ཡིན་པར་ཐལ། དམ་བཅའ་དེའི་ཕྱིར། འདོད་མི་ནུས་
ཏེ། དེ་འདྲའི་རྗེས་དཔག་དེ་རང་གི་གཞལ་བྱ་ལ་སྒྲོ་འདོགས་གསར་དུ་
གཅོད་བྱེད་ཀྱི་རིག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། རང་གི་གཞལ་བྱ་ལ་ངེས་པ་གསར་དུ་འདྲེན་ནུས་ཀྱི་རིག་པ་ཡིན་
པའི་ཕྱིར། ཁྱབ་སྟེ། ངེས་པ་དང་ནི་སྒྲོ་འདོགས་ཡིད། །གནོད་བྱ་གནོད་
བྱེད་ངོ་བོའི་ཕྱིར། །འདི་ནི་སྒྲོ་འདོགས་དབེན་པ་ལ། །འཇུག་ཅེས་བྱ་
བར་བཤད་པ་ཡིན། །ཞེས་གསུངས་པའི་ཕྱིར། རྟགས་སྔ་མ་མ་གྲུབ་ན།
དེ་ཆོས་ཅན། དེར་ཐལ། རང་གི་གཞལ་བྱ་ལ་གསར་དུ་མི་བསླུ་བའི་
རིག་པ་ཡིན་པའི་ཕྱིར་ཏེ། ཚད་མ་ཡིན་པའི་ཕྱིར་རོ། །འདིར་སྨྲས་པ།
ཚུར་རོལ་མཐོང་བས་ལྐོག་གྱུར་རྟོགས་པ་ནི། །རྗེས་དཔག་ཉིད་ལ་རག་
ལས་དེ་ཉིད་ཀྱང་། །གང་ལ་བརྟེན་པ་གཏན་ཚིགས་ཡང་དག་གི །ཁྱབ་
པའི་ཚུལ་གཉིས་བདེ་བླག་རྟོགས་བྱེད་པའི། །འབྲེལ་པ་ངེས་བྱེད་ཚད་
མའི་མཐའ་དཔྱོད་འདི། །འདི་ཕྱིའི་སྐྱབས་གནས་བླ་མའི་གསུང་བཞིན་
དུ། །དུ་མའི་འགྲོ་ལ་ཕན་ཕྱིར་ཡེ་གེར་བཀོད། །བཀོད་པའི་དགེ་བས་
རྣམ་མཁྱེན་མྱུར་ཐོབ་ཤོག །།
འབྲེལ་པ་ངེས་བྱེད་ཀྱི་ཚད་མའི་མཐའ་དཔྱོད་ལུང་དང་རིགས་
པའི་གཏེར་མཛོད་ཅེས་བྱ་བ་འདི་ནི། ཡོངས་རྫོགས་བསྟན་པའི་མངའ་
བདག་སྟོད་མངའ་རིས་ཀྱི་པཎྜིཊ་བློ་གྲོས་རྒྱལ་མཚན་དཔལ་བཟང་པོ་
461



ཞེས་སྙན་པའི་བ་དན་ས་གསུམ་ན་གཡོ་བ་དེ་ཉིད་ཀྱི་གསུང་ཇི་ལྟ་བ་
བཞིན་དུ་དམ་པ་དེའི་གསུང་གི་འོད་ཟེར་གྱིས་བློ་གྲོས་ཀྱི་པདྨོ་ཁ་ཕྱེ་
བའི་རིགས་པ་སྨྲ་བ་བསྟན་པ་དར་བཟང་གིས་ཆོས་གྲྭ་ཆེན་པོ་བཀྲ་
ཤིས་ལྷུན་པོ་དཔལ་གྱི་སྡེ་ཆེན་ཕྱོགས་ཐམས་ཅད་ལས་རྣམ་པར་རྒྱལ་
བའི་གླིང་དུ་ཟིན་བྲིས་སུ་བཀོད་པའོ། །འདིས་ཀྱང་ཆོས་ཀྱི་རྒྱལ་པོ་ཙོང་
ཁ་པ་ཆེན་པོ་ཡབ་སྲས་རྣམས་ཀྱི་མདོ་སྔགས་ཀྱིས་བསྡུས་པའི་བསྟན་པ་
རིན་པོ་ཆེ་དར་ཞིང་རྒྱས་པའི་སྒོ་ནས་སེམས་ཅན་ལ་བདེ་བ་རྒྱ་ཆེན་པོ་
འབྱུང་ བར་ གྱུར་ ཅིག །སྨྲས་ པ། བསྟན་ འགྲོའི་ དགེ་ མཚན་ མི་
ཉམས་སྤེལ་བའི་ཆེད། །གཞུང་བཟང་པར་དུ་བསྐྲུན་པའི་རྣམ་དཀར་
ལ། །བརྟེན་ནས་ རྒྱུ་ སྦྱོར་ འབྲེལ་ ཐོགས་ འགྲོ་ བ་ ཀུན། །ཆོས་ འབྱོར་
དགའ་བདེས་རྟག་ཏུ་མཚོ་གྱུར་ཅིག །རྒྱལ་བསྟན་ཡན་ལག་བརྒྱད་
ལྡན་མཚོ་གླིང་དུ། །
ལེགས་བཤད་དོན་གཉེར་བློ་གསལ་ངང་མོའི་ཁྱུ། །ལུང་རིགས་
གཤོག་ཟུང་གཡོ་བའི་ཟློས་གར་གྱིས། །མཁས་ཚུལ་གསུམ་གྱི་མགྲིན་
རྔ་འཁྲོལ་གྱུར་ཅིག །།།དགེ་ལེགས་འཕེལ།། །།
༈ འཇལ་ དཔལ་ རྡོ་ རྗེའི་སྒྱུ་ འཕྲུལ་ འོད་ ཟེར་ ལས། །བློ་
གྲོས་ངོ་མཚར་སྟོང་གི་ཟློག་གར་མཁན། །རྒྱལ་བ་གཉིས་པའི་བསྟན་
པའི་ རྒྱལ་ མཚན་ མཆོག །བསྒྲེང་ མཁས་ ཤཱནྟི་ པ་ ལ་ གསོལ་ བ་
འདེབས། །ཨོཾ་ཨཱཐགུ་རུ་བཛྲ་དྷ་ར་མ་ཏི་དྷཱ་ཛཱ་ཤྲཱི་བྷ་དྲ་སརྦ་སིདྡྷི་ཧཱུཾ་ཧཱུཾ།
462



བློ་གྲོས་བཻཌཱུར་རང་བཞིན་གཞལ་མེ་རྩེར། །བསླབ་གསུམ་བསྟན་པའི་
རྒྱལ་མཚན་འཛིན་པ་ལ། །དཔལ་ལྡན་འཕྲིན་ལས་བཟང་པོའི་དཔལ་
མངའ་ བ། །མཚུངས་ མེད་ དགེ་བའི་ བཤེས་ ལ་ གསོལ་ བ་ འདེབས།།
རབ་བརྟན་བློ་གྲོས་མཆོག་གི་གྲུ་བོ་ཆེར། །དོན་མཐུན་གདུལ་བྱའི་
ཚོགས་ཀུན་ལེགས་ བསྡུས་ནས། །ཐུབ་བསྟན་ཡིད་བཞིན་རྒྱ་མཚོར་
འཇུག་པ་ལ། །དེད་དཔོན་བསྟན་པའི་རྒྱལ་མཚན་ཞབས་ལ་འདུད།།
གང་གི་བློ་གྲོས་དཔུང་ཚོགས་ཡན་ལག་བཞིས། །མི་ཤེས་དགྲ་བོའི་
སྙིང་ལ་འཇིགས་སྟེར་ཞིང་། །ཕྱོགས་ལས་རྣམ་རྒྱལ་བསྟན་པའི་རྒྱལ་
མཚན་མཆོག །བསྒྲེང་མཁས་ཆོས་ཀྱི་རྒྱལ་པོའི་ཞབས་ལ་འདུད།།
དཔལ་ལྡན་བློ་གྲོས་མཚུངས་མེད་ཁང་བཟང་རྩེར། །ཕུལ་བྱུང་ལུང་
རིགས་རྒྱལ་མཚན་མངོན་མཐོ་ཞིང་། །མདོ་སྔགས་ཆོས་ཀྱི་རྒྱལ་སྲིད་
ཆེན་པོ་ལ། །བཀའ་ཡིས་དབང་བསྒྱུར་ཞབས་ལ་གསོལ་བ་འདེབས།།
བློ་གྲོས་འོད་སྟོང་འཕྲོ་བའི་ཡིད་བཞིན་ནོར། །ཐུབ་བསྟན་རྒྱལ་མཚན་
རྩེ་ལ་མངོན་ཕྱོགས་ཞིང་། །འགྲོ་ལ་འདོད་དགུ་རྩོལ་བའི་དཔལ་ཡོན་
ཅན། །ཡོངས་འཛིན་དམ་པའི་ཞབས་ལ་གསོལ་འདེབས། །སྐྱེ་བ་ཀུན་
ཏུ་ཡང་དག་བླ་མ་དང༌ X །བརྩེ་ལྡན་ཁྱེད་ཀྱི་མཁྱེན་རབ་འོད་ཟེར་
གྱིས X ལྷག་པར་མགོན་ཁྱོད་བསྟོད་པས་ཞིང་ཁམས་འདིར། །རྣམ་
དག་ཁྲིམས་ལྡན་རབ་བྱུང་ཤ་སྟག་གིས། །ཡོངས་སུ་གང་བས་མདོ་དང་
རྒྱུད་སྡེ་བཞིའི། །བཤད་སྒྲུབ་ཐུབ་བསྟན་རྒྱས་པའི་བཀྲ་ཤིས་ཤོག
463



མཁས་པའི་དབང་པོ་ཤནྟི་པ་བློ་གྲོས་རྒྱལ་མཚན་གྱི་
གསུང་རྒྱུན་ཚད་མ་གྲུབ་པའི་ལེའུའི་སྤྱི་དོན་རྣམ་བཤད་
དབང་གི་རྒྱལ་པོ་ཞེས་བྱ་བ་བཞུགས་སོ།
༄༅། །མཁས་པའི་དབང་པོ་ཤནྟི་པ་བློ་གྲོས་རྒྱལ་མཚན་གྱི་
གསུང་རྒྱུན་ཚད་མ་གྲུབ་པའི་ལེའུའི་སྤྱི་དོན་རྣམ་བཤད་དབང་གི་རྒྱལ་
པོ་ཞེས་བྱ་བ་བཞུགས་སོ། །བླ་མ་དང་རྗེ་བཙུན་མཁྱེན་པའི་གཏེར་
དབྱེར་མ་མཆིས་པའི་ཞབས་ཀྱི་པདྨོ་ལ་གུས་པས་ཕྱག་འཚལ་ཞིང་
སྐྱབས་སུ་མཆིའོ། །དུས་དང་གནས་སྐབས་ཐམས་ཅད་དུ་བརྩེ་བ་ཆེན་
པོས་རྗེས་སུ་གཟུང་དུ་གསོལ། གཉིས་པ་ཐར་ལམ་གསལ་བྱེད་ཚད་མ་
གྲུབ་པའི་ལེའུ་བཤད་པ་ལ། ཚད་མ་བསླུ་མེད་ཅེས་སོགས་གསུངས་པ་
ཡིན་པས། ཚད་མ་བསླུ་མེད་ཅན་ཤེས་པ། དོན་བྱེད་ནུས་པར་གནས་
པ་ནི། མི་བསླུ། ཞེས་པའི་སྐབས་སུ་གཞུང་དོན་དང་། མཐའ་དཔྱད་པ་
གཉིས། དང་པོ་ནི། གཞུང་འདི་གང་ལས་འཕྲོས་ན། སློབ་དཔོན་གྱིས་
ཚད་མའི་མཚན་ཉིད་སྟོན་པའི་བསྟན་བཅོས་འཆད་པའི་རྒྱུ་རང་དོན་
རྗེས་དཔག་གི་ལེའུ་དང་པོར་བསྟན་ནས་སྐབས་སུ་བབས་པ། ཚད་
མར་གྱུར་པ་འགྲོ་ལ་ཕན་བཞེད་པ། སྟོན་པ་བདེ་གཤེགས་སྐྱོབ་ལ་ཕྱག་
འཚལ་ཏེ། ཞེས་པའི་མཆོད་བརྗོད་ཚིག་རྐང་གཉིས་ཀྱི་དོན་འཆད་པ་ལ་
ཚད་མ་གྲུབ་པའི་ལེའུ་འདི་གསུངས་པ་ཡིན་ནོ། །འོ་ན་བཅོམ་ལྡན་
464



འདས་ལ་ཚད་མ་ཞེས་བཤད་ན། ཚད་མ་ལ་མངོན་རྗེས་ཀྱི་ཚད་མ་
གཉིས་སུ་ཡོད་པས་གང་གི་སྒོ་ནས་ཚད་མ་ཞེས་བཤད་པ་ཡིན་ཞེ་ན།
དེ་ཚད་མ་དང་འདྲ་བས་ན་ཚད་མ་ཞེས་བརྗོད་པ་ཡིན་ནོ་བྱས་པ་ལ། དེ་
ལྟར་ཡིན་ན་ཚད་མའི་ངོ་བོ་གང་ཡིན། བཅོམ་ལྡན་འདས་དེ་དང་འདྲ་
བའི་རྒྱུ་མཚན་ཅི་ཡིན་ཞེ་ན། དང་པོ་སྟོན་པ་ལ། ཚད་མ་བསླུ་མེད་ཅེས་
སོགས་ གསུངས་པ་ཡིན་ཏེ། སློབ་དཔོན་ལྷ་དབང་བློའི་འགྲེལ་པར།
སློབ་དཔོན་གྱིས་ཚད་མའི་མཚན་ཉིད་འཆད་པའི་རྒྱུ་རྗེས་སུ་དཔག་པ་
སྔར་རྣམ་པར་གཞག་པ་དང་། །སྐབས་སུ་བབ་པ་ཚད་མ་ཞེས་བྱ་བ་ལ་
སོགས་པ་ཕྱག་འཚལ་བའི་ཚིགས་སུ་བཅད་པའི་བཤད་པ་མཛད་པར་
བརྩམ་མོ། །ཚད་མར་གྱུར་པ་ནི་ཚད་མར་འཁྲུངས་པའོ། །ཚད་མ་དང་
འདྲ་བས་ན་ཚད་མ་སྟེ་བཅོམ་ལྡན་འདས་སོ། །ཚད་མ་དེའི་ངོ་བོ་ཅི་ཞིག་
གང་གིས་ན་དེ་དང་འདྲ་བར་དམ་བཅའ་བར་བྱེད་ཅེ་ན། ཚད་མ་བསླུ་
མེད་ཅན་ཤེས་པ། ཞེས་བྱ་བ་ལ་སོགས་པ་སྨོས་ཏེ། ཞེས་གསུངས་པའི་
ཕྱིར། ཚད་མ་སླུ་མེད་ཅན་ཤེས་པ། ཞེས་པའི་ངག་དོན་ནི། ཚད་མ་ཆོས་
ཅན། མི་བསླུ་བའི་ཤེས་པ་ཡིན་ཏེ། རང་གིས་གཞལ་བ་གཞལ་བ་ལྟར་
གྲུབ་པའི་རིག་པ་ཡིན་པའི་ཕྱིར། དོན་བྱེད་ནུས་པར་གནས་པ་ནི། མི་
བསླུ། །ཞེས་པའི་ངག་དོན་ནི། མེ་ཆོས་ཅན། མི་བསླུ་བ་ཡིན་ཏེ། རང་
ཉིད་འཇལ་བའི་ཚད་མས་རང་ཉིད་གཞལ་བ་གཞལ་བ་ལྟར་གྲུབ་པའི་
ཆོས་ཡིན་པའི་ཕྱིར། གཉིས་པ་ལ། ཚད་མའི་མཚན་ཉིད། དེའི་དགོས་
465



པ། མི་བསླུ་བའི་དོན། གཞུང་གི་བསྟན་ཚུལ། གཞུང་འདི་གྲུབ་མཐའ་
སྨྲ་བ་གང་ལ་སྦྱོར་བའི་ཚུལ། གཞུང་འདི་བཀོད་པའི་དགོས་པ་བཤད་
པ་དང་དྲུག །དང་པོ་ནི། བསྟན་བཅོས་འདིའི་དངོས་བསྟན་ལྟར་ན།
གསར་དུ་ མི་བསླུ་བའི་རིག་པ། ཚད་མའི་ མཚན་ཉིད། རྣམ་ངེས་ཀྱི་
དངོས་ བསྟན་ ལྟར་ ན། རང་ གི་ གཞལ་ བྱ་ ལ་ སྒྲོ་འདོགས་ གསར་དུ་
གཅོད་བྱེད་ཀྱི་རིག་པ། ཚད་མའི་མཚན་ཉིད་ཡིན་ནོ། །གཉིས་པ་ནི།
ཚད་མའི་མཚན་ཉིད་ཀྱི་ཟུར་དུ་གསར་དུ་ཞེས་སྨོས་པ་ལ་དགོས་པ་ཡོད་
དེ། སྒྲུབ་ཕྱོགས་ནས་སྔོན་འཛིན་དབང་མངོན་ལྟ་བུ་བཅད་ཤེས་ཡིན་པ་
གཅོད་ཅིང་དེ་བཅད་ཤེས་སུ་འཛིན་པའི་ལོག་རྟོག་སེལ་བར་བྱེད་
དགག་ཕྱོགས་ནས་བཅད་ཤེས་ཚད་མ་ཡིན་པ་གཅོད་ཅིང་དེ་ཚད་མར་
འཛིན་པའི་ལོག་རྟོག་སེལ་བར་བྱེད་པའི་ཕྱིར་རོ། །གསུམ་པ་མི་བསླུ་
བ་ལ། ཡུལ་གྱི་མི་བསླུ་བ་དང༌། ཡུལ་ཅན་གྱི་མི་བསླུ་བ་གཉིས། དང་
པོ་ལ་མཚན་ཉིད་དང་། དབྱེ་བ་གཉིས། དང་པོ་ནི། རང་ཉིད་འཇལ་
བྱེད་ཀྱི་ཚད་མས་རང་ཉིད་ཇི་ལྟར་གཞལ་བ་གཞལ་བ་ལྟར་གྲུབ་པའི་
ཆོས་སུ་དམིགས་པ། རང་ཉིད་ཡུལ་གྱི་མི་བསླུ་བ་ཡིན་པའི་མཚན་ཉིད།
གཉིས་པ་ནི། དེ་ལ་དབྱེ་ན། འདུས་བྱས་དང༌། འདུས་མ་བྱས་ཀྱི་ཆོས་
གཉིས་སུ་ཡོད། གཉིས་པ་ཡུལ་ཅན་ གྱི་མི་བསླུ་བ་ལ། མི་བསླུ་བའི་
ཤེས་པ། མི་བསླུ་བའི་ངག །མི་བསླུ་བའི་སྐྱེས་བུ་རྣམས་སུ་ཡོད་པ་
ལས། དང་པོ་དེ་འདིར་གཏན་ལ་དབབ་བྱའི་གཙོ་བོ་ཡིན་པས་དེ་ལ་
466



མཚན་ ཉིད་ དང༌། དབྱེ་ བ་ གཉིས། དང་ པོ་ ནི། རང་ གིས་ གཞལ་ བ་
གཞལ་བ་ལྟར་གྲུབ་པའི་རིག་པ། མི་བསླུ་བའི་ཤེས་པའི་མཚན་ཉིད།
ཡང་བ་ལྟར་ན། རང་གི་གཞལ་བྱ་ལ་སྒྲོ་འདོགས་གཅོད་བྱེད་ཀྱི་རིག་
པ། དེའི་མཚན་ཉིད་ཡིན་ཏེ། རྣམ་ངེས་ལས། འདི་དག་གི་དོན་ཡོངས་
སུ་བཅད་ནས་འཇུག་པ་ན་དོན་བྱ་བ་ལ་བསླུ་བ་མེད་པའི་ཕྱིར། ཞེས་
དང༌། ལྷའི་འགྲེལ་པར། མི་བསླུ་བ་དེ་ཡང་དོན་ཡོངས་སུ་བཅད་ནས་
འཇུག་པ་ན་དོན་གྱི་རང་གི་ངོ་བོ་གྲུབ་ནས་ཇི་ལྟར་འདོད་པ་དེ་ལྟ་བུའི་
ངོ་བོའི་མི་བསླུ་བ་ནི་ཡུལ་གྱི་ཆོས་དང༌། དེ་ལྟར་གྱུར་བ་རྟོགས་པ་ན་
ཤེས་པ་མི་བསླུ་བ་ནི་ཡུལ་ཅན་གྱི་ཆོས་སོ། །དེ་གང་ལ་ཡོད་པ་དེ་ནི་
བསླུ་བ་མེད་པ་ཅན་གྱི་ཤེས་པའོ། །ཞེས་གསུངས་པའི་ཕྱིར། གཉིས་པ་
ནི། དེ་ལ་དབྱེ་ན། ཚད་མ་དང༌། བཅད་ཤེས་གཉིས་སུ་ཡོད། བཞི་པ་
ལ། འགྲེལ་པ་སོ་སོ་ནས་གསུངས་པའི་ཚུལ། དེ་ལ་གཞན་གྱིས་གནོད་
བྱེད་བརྗོད་པའི་ཚུལ། རང་གི་ལུགས་བསྟན་པ་དང་གསུམ། དང་པོ་ནི།
ལྷའི་འགྲེལ་པར། དེ་ལྟ་བས་ན་དེ་ལྟར་ཚད་མའི་མཚན་ཉིད་མི་བསླུ་བ་
གཅིག་གཅིག་བཤད་དོ། །མ་ཤེས་དོན་གྱི་གསལ་བྱེད་ཀྱང་། །ཞེས་བྱ་
བ་ནི་གཞན་ཚད་མའི་མཚན་ཉིད་གཉིས་པ་ཡིན་ནོ། །ཞེས་གསུངས་
ཤིང་། ཚད་མ་རྒྱན་ལས། འདི་ནི་དོན་དམ་པའི་ཚད་མའི་མཚན་ཉིད་
ཡིན་ལ། སྔ་མ་ནི་ཐ་སྙད་པའི་ཚད་མའི་མཚན་ཉིད་ཡིན་ནོ། །ཞེས་
གསུངས། གཉིས་པ་ནི། རིག་གཏེར་བ་ན་རེ། ཚད་མ་བསླུ་མེད་ཅན་
467



ཤེས་པ། ཞེས་ པས་ ཀྱང་ཚད་མའི་མཚན་ཉིད་ཡོངས་རྫོགས་ གཅིག་
བསྟན། མ་ཤེས་དོན་གྱི་གསལ་བྱེད་ཀྱང་། །ཞེས་པས་ཚད་མའི་མཚན་
ཉིད་ཡོངས་རྫོགས་གཅིག་བསྟན་པ་འགྲེལ་པ་སྔ་མ་དེའི་དོན་དུ་བསམ་
ནས་དེ་མི་འཐད་དེ། དེ་ལྟར་ན་ཚད་མ་ལ་མཚན་ཉིད་ལྡོག་པ་ཐ་དད་པ་
གཉིས་ཡོད་དགོས་པར་འགྱུར་ཞིང་། དེ་ལྟ་ན་ཚད་མ་དེ་ལྡོག་པ་ཐ་དད་
པ་ གཉིས་སུ་འགྱུར་བའི་སྐྱོན་ཡོད་པའི་ཕྱིར། ཞེས་སྟོན་པ་ལ། རིག་
གཏེར་ལས། མཚན་ཉིད་གཉིས་ཀྱིས་འཇོག་ན་ནི། །མཚོན་བྱ་དེ་ཡང་
གཉིས་སུ་འགྱུར། །ཞེས་གསུངས་པའི་ཕྱིར་ཞེས་ཟེར། ཡང་རིག་གཏེར་
བ་ ཁ་ཅིག་ན་རེ། གཞུང་ སྔ་མས་ ཐ་སྙད་པའི་ཚད་མའི་མཚན་ཉིད་
བསྟན། ཕྱི་མས་དོན་དམ་པའི་ཚད་མའི་མཚན་ཉིད་བསྟན་པ་འགྲེལ་པ་
ཕྱི་མ་དེའི་དོན་དུ་བསམ་ནས་དེ་མི་འཐད་དེ། དེ་ལྟར་ན་བསྟན་བཅོས་
འདིར་ཚད་མ་སྤྱིའི་མཚན་ཉིད་སྟོན་བྱེད་ཀྱི་གཞུང་མེད་པར་ཐལ་བའི་
སྐྱོན་ཡོད་པའི་ཕྱིར་ཞེས་ཟེར་རོ། །གསུམ་པ་ནི། སྐྱོན་བརྗོད་སྔ་མ་དེ་མི་
འཐད་དེ། འགྲེལ་པ་དེའི་དོན་ནི་ཁྱོད་འདོད་པ་ལྟར་མ་ཡིན་པའི་ཕྱིར་
ཏེ། འགྲེལ་པ་དེས་ནི་ཚད་མའི་མཚན་ཉིད་འཆད་པའི་ཚིག་ཟུར་གྱི་མི་
བསླུ་ཞེས་པ་དང་གསར་དུ་ཞེས་པའི་ཚིག་གཉིས་ལ་དེའི་མཚན་ཉིད་ཀྱི་
སྒྲས་བཏགས་ནས་བསྟན་པ་ཙམ་ཡིན་པའི་ཕྱིར། དཔེར་ན་རྣམ་འགྲེལ་
འདིར། ཚིག་གི་དེ་ཡི་མཚན་ཉིད་བཞི། །ཞེས་གཞན་དོན་བསྒྲུབ་བྱའི་
མཚན་ཉིད་འཆད་པའི་ཚིག་ཟུར་ཀྱི་ངོ་བོ་ལ་སོགས་པའི་ཚིག་བཞི་བོ་དེ་
468



ལ་དེའི་མཚན་ཉིད་ཀྱི་སྒྲས་བཏགས་ནས་བསྟན་པ་བཞིན་ནོ་ཞེས་སྤྱི་
དོན་རིགས་རྒྱན་ནས་འབྱུང་བ་ལྟར་ཡིན་ནོ། །སྐྱོན་བརྗོད་ཕྱི་མ་དེ་ཡང་
མི་འཐད་དེ། འགྲེལ་པ་དེའི་དོན་ནི་ཁྱོད་འདོད་པ་ལྟར་མ་ཡིན་པའི་
ཕྱིར་ཏེ། དེས་ནི་ཚད་མའི་ མཚན་ གཞི་ ལ་དེའི་མཚན་ཉིད་ ཀྱི་སྒྲས་
བཏགས་ནས་བསྟན་པ་ཙམ་ཡིན་པའི་ཕྱིར། དེས་ན་ཚད་མ་བསླུ་མེད་
ཅན་ཤེས་པ། ཞེས་པས་དེའི་མཚན་ཉིད་ཀྱི་ཟུར་གྱི་མི་བསླུ་བའི་རིག་པ་
བསྟན། མ་ཤེས་དོན་གྱི་གསལ་བྱེད་ཀྱང་། །ཞེས་པས་དེའི་མཚན་ཉིད་
ཀྱི་ཟུར་གྱི་གསར་དུ་ཞེས་པ་དེ་བསྟན་ཅིང་། །གཞུང་དེ་གཉིས་ཀ་དྲིལ་
བས་ཚད་མའི་མཚན་ཉིད་ཡོངས་རྫོགས་གཅིག་བསྟན་པ་ ཡིན་གྱི།
གཞུང་སྔ་མ་འདི་གཅིག་པུས་ཚད་མའི་མཚན་ཉིད་ཡོངས་རྫོགས་བསྟན་
པ་མ་ཡིན་ཏེ། །ཚད་མ་བསླུ་མེད་ཅེས་སོགས་འཕྲོས་དོན་དང་བཅས་པ་
བཤད་ཟིན་པའི་རྗེས་སུ་མི་བསླུ་བའི་རིག་པ་ཙམ་གྱིས་ཚད་མའི་མཚན་
ཉིད་ཡོངས་སུ་རྫོགས་པ་མ་ཡིན་ཏེ། ཚད་མའི་མཚན་ཉིད་འཆད་པའི་
ཚིག་ཟུར་དུ་གསར་དུ་ཞེས་པ་གཅིག་ཀྱང་སྨོས་དགོས་པའི་ཕྱིར། ཞེས་
སྟོན་ པ་ ལ། མ་ ཤེས་ དོན་ གྱི་ གསལ་ བྱེད་ ཀྱང་། ཞེས་ པའི་ གཞུང་
གསུངས་པའི་ཕྱིར་ཏེ། གཞུང་སྔ་མ་དེ་དག་ལས་ལོགས་སུ་ཕྱི་མ་དེ་
གསུངས་པ་ལ་འབྲེལ་ཡོད་པའི་ཕྱིར། ལྔ་པ་ནི། ཚད་མ་བསླུ་མེད་ཅེས་
སོགས་ཀྱི་གཞུང་འདི་དག་མདོ་སེམས་ཐུན་མོང་བའི་དབང་དུ་བྱས་པ་
ཡིན་ཏེ། སྐབས་འདི་དག་ཏུ་བསྟན་པའི་ཚད་མའི་མཚན་ཉིད་སོགས་
469



མདོ་སེམས་གཉིས་ཀས་ཁས་ལེན་པར་མཚུངས་པའི་ཕྱིར་ཏེ། དེ་ལྟར་
ཡང་རྣམ་ངེས་ཊིཀ་ཆེན་ལས། འདིར་བསྟན་པའི་ཚད་མའི་མཚན་ཉིད་
ནི་དོན་སྨྲ་བ་དང་སེམས་ཙམ་པ་ཐུན་མོང་བའི་དབང་དུ་བྱས་པ་ཡིན་
ནམ་དོན་སྨྲ་བ་འབའ་ཞིག་གི་དབང་དུ་བྱས་པ་ཡིན་ཞེ་ན། སྔ་མ་ལྟར་
ཡིན་ནོ། །ཞེས་གསུངས་པའི་ཕྱིར། །དྲུག་པ་ནི། ཚད་མ་བསླུ་མེད་ཅེས་
སོགས་ཀྱི་གཞུང་འདི་རྣམས་གསུངས་པ་ལ་དགོས་པ་ཡོད་དེ། སྐབས་
འདི་དག་ཏུ་ཚད་མའི་སྐྱེས་བུ་མཐར་ཐུག་དེ་གཏན་ལ་འབེབས་པར་
བྱེད་པ་ཡིན་ཅིང་དེ་གཏན་ལ་འབེགས་པ་ལ་གཏན་ལ་འབེབས་བྱེད་ཀྱི་
ཚད་མའི་མཚན་ཉིད་ཤེས་དགོས་པས་དེའི་མཚན་ཉིད་བསྟན་པར་བྱ་
བའི་ ཆེད་ ཡིན་ པའི་ ཕྱིར། ༈ གཟུང་བ་འཛིན་ ཕྱིར་ ཀུན་ རྫོབ་ནི། མི་
འདོད། ཅེས་པའི་སྐབས་སུ་གཞུང་དོན་དང་། མཐའ་དཔྱད་པ་གཉིས།
དང་པོ་ནི། གཞུང་འདི་གང་ལས་འཕྲོས་ན། ཚད་མ་བསླུ་མེད་ཅན་ཤེས་
པ། ཞེས་བཤད་པ་ལ་། ཁོ་ན་རེ། མི་བསླུ་བའི་ཤེས་པ་ཚད་མའི་མཚན་
ཉིད་དུ་མི་འཐད་དེ། བཅད་ཤེས་ལ་ཁྱབ་ཆེས་པར་འགྱུར་བའི་སྐྱོན་
ཡོད་པའི་ ཕྱིར་ཞེ་ན། མི་བསླུ་བའི་ཤེས་པ་ཚད་མའི་མཚན་ཉིད་དུ་
འཇོག་ན་བདེན་ཡང་དེ་ལྟར་མི་འཇོག་པས་སྐྱོན་མེད་དོ། །ཞེས་སྟོན་པ་
ལ་གཞུང་འདི་གསུངས་པ་ཡིན་པས། ངག་དོན་ནི། བཅད་ཤེས་ཆོས་
ཅན། མི་བསླུ་བའི་ཤེས་པ་ཡིན་པའི་རྒྱུ་མཚན་གྱིས་ཚད་མ་ཡིན་པར་མི་
འདོད་དེ། རང་གི་གཞལ་བྱ་རྟོགས་ཟིན་རྟོགས་པའི་རིག་པ་ཙམ་ཡིན་
470



པའི་ཕྱིར། གཉིས་པ་ལ། བཅད་ཤེས་ལ་མཚན་ཉིད། དབྱེ་བ། མངོན་
སུམ་བཅད་ཤེས་ཡོད་པའི་སྒྲུབ་བྱེད་བཤད་པ་དང་གསུམ། དང་པོ་ནི།
རང་ གི་ གཞལ་ བྱ་ རྟོགས་ ཟིན་རྟོགས་ པའི་ རིག་ པ། བཅད་ཤེས་ ཀྱི་
མཚན་ཉིད། ཡང་ན། རང་ གི་ གཞལ་ བྱ་ ལ་ སྒྲོ་འདོགས་བཅད་ ཟིན་
གཅོད་ པའི་ རིག་ པ། དེའི་ མཚན་ ཉིད་། དེ་ ལྟར་ན་དེའི་མཚན་ཉིད་
འཆད་པའི་ཚིག་ཟུར་གྱི་རང་གི་གཞལ་བྱ་རྟོགས་ཞེས་པ་དང་། རང་གི་
གཞལ་བྱ་ལ་སྒྲོ་འདོགས་གཅོད་ཅེས་པའི་ཚིག་གཉིས་པོ་དེས་ལོག་
ཤེས་ཐེ་ཚོམ་ཡིད་དཔྱོད་སྣང་ལ་མ་ངེས་ཀྱི་བློ་རྣམས་བཅད་ཤེས་ཡིན་
པར་ གཅོད་ཅིང་། རང་ ག ི་ གཞལ་ བྱ་རྟོགས་ཟིན་ ཞེས་ པ་ དང་།
རང་གི་གཞལ་བྱ་ལ་སྒྲོ་འདོགས་བཅད་ཟིན་ཞེས་པའི་ཚིག་གཉིས་པོ་
དེས་མངོན་རྗེས་ཀྱི་ཚད་མ་གཉིས་བཅད་ཤེས་ཡིན་པ་གཅོད་ལ། ཡང་
ན་ཚིག་སྔ་མ་གཉིས་པོ་དེས་བཅད་ཤེས་དེ་ལོག་ཤེས་སོགས་བཞི་པོ་དེ་
རྣམས་ཡིན་པ་གཅོད་ཅིང་། ཚིག་ཕྱི་མ་གཉིས་པོ་དེས་བཅད་ཤེས་ཚད་
མ་ཡིན་པ་གཅོད་དོ། །གཉིས་པ་དེ་ལ་དབྱེ་ན། རྟོག་པར་གྱུར་པའི་
བཅད་ཤེས་དང་། མངོན་སུམ་དུ་གྱུར་པའི་བཅད་ཤེས་གཉིས། དང་པོ་
ནི། སྔོན་འཛིན་དབང་མངོན་གྱིས་དྲངས་ནས་སྐྱེས་པའི་སྔོན་པོ་ངེས་
པའི་ངེས་ཤེས་དང་། སྔོན་པོ་མི་རྟག་པ་རྟོགས་པའི་རྗེས་དཔག་གིས་
དྲངས་ནས་སྐྱེས་པའི་སྔོན་པོ་མི་རྟག་པར་ངེས་པའི་ངེས་ཤེས་ལྟ་བུ།
གཉིས་པ་ནི། སྔོན་འཛིན་དབང་མངོན་སྐད་ཅིག་གཉིས་པ་ལྟ་བུའོ།།
471



གསུམ་ པ་ ནི། མངོན་སུམ་བཅད་ཤེས་ཡོད་ པར་ སློབ་ དཔོན་ཆོས་
མཆོག་གི་འགྲེལ་པ་ལ་བརྟེན་ནས་གྲུབ་སྟེ། སློབ་དཔོན་ཆོས་མཆོག་
གིས། མངོན་སུམ་དང་རྗེས་སུ་དཔག་པའི་སྐད་ཅིག་མ་དང་པོ་ཉིད་ཚད་
མ་ཡིན་གྱི། དེ་དག་གི་རྒྱུན་དུ་གྱུར་པའི་གྲུབ་པ་དང་བདེ་བ་ཐ་མི་དད་
པའི་ཕྱིར་ཕྱི་མ་རྣམས་ནི་ཚད་མ་ཉིད་ཡིན་པ་སྤང་བ་ཡིན་ནོ། །ཞེས་
གསུངས་པའི་ཕྱིར། དེ་ཡང་གྲུབ་པ་ཞེས་པས་ཡུལ་དང་བདེ་བ་ཞེས་
པས་ཡུལ་ཅན་བསྟན་ཅིང་། ཐ་མི་དད་ཅེས་ པས་ སྔོན་འཛིན་དབང་
མངོན་སྐད་ཅིག་སྔ་ཕྱི་གཉིས་ཡུལ་གཅིག་ཉིད་ལ་འཇུག་པ་དང་རྫས་
རྒྱུན་ཐ་མི་དད་པར་བསྟན་ལ། དེ་བཞིན་དུ་སྔོན་པོ་མི་རྟག་པར་རྟོགས་
པའི་རྗེས་དཔག་སྐད་ཅིག་སྔ་ཕྱི་གཉིས་ཀྱང་ཡུལ་གཅིག་ཉིད་ལ་འཇུག་
པ་ཐ་མི་དད་ཅིང་རྫས་རྒྱུན་ཡང་ཐ་མི་དད་པར་བསྟན་པ་ཡིན་ནོ།།
སངས་རྒྱས་འཕགས་པའི་ཐུགས་རྒྱུད་ལ་བཅད་ཤེས་ཡོད་དམ་མེད་ཅེ་
ན། མེད་དེ། དེའི་ཐུགས་རྒྱུད་གྱི་ཤེས་པ་སྐད་ཅིག་མ་གཅིག་གིས་ཀྱང་
ཤེས་བྱ་མཐའ་དག་དུས་ཅིག་ཅར་དུ་མངོན་སུམ་གྱིས་གསར་དུ་རྟོགས་
པའི་ཕྱིར་རོ།།
རང་ལས་ངེས་ཀྱི་ཚད་མ་དང་གཞན་ལས་ངེས་ཀྱི་
ཚད་མ་བཤད་པ།
༈ རང་ལས་རང་གི་ངོ་བོ་རྟོགས་། ཐ་སྙད་ལས་ནི་ཚད་མ་ཉིད། །
བསྟན་བཅོས་རྨོངས་པ་ཟློག་བྱེད་ཡིན། ཞེས་པའི་སྐབས་སུ་གཞུང་དོན་
472



དང༌། མཐའ་ དཔྱད་ པ་ གཉིས། དང༌ པོ་ ནི། གཞུང་ འདི་ གང་ ལས་
འཕྲོས་ན། ཚད་མ་བསླུ་མེད་ཅན་ཤེས་པ། ཞེས་བཤད་པ་ལ་ཁོ་ན་རེ།
སྔོན་འཛིན་དབང་མངོན་རྟོགས་བྱེད་ཀྱི་ཚད་མ་དེ་གང་། དེ་ཚད་མ་ཡིན་
པར་སྒྲུབ་བྱེད་ཀྱི་ཚད་མ་ཇི་ལྟ་བུ་ཡིན་ཞེ་ན། དེ་རང་མྱོང་རང་རིག་
མངོན་སུམ་གྱིས་རྟོགས་སོ་ཞེས་སྟོན་པ་ལ་རྐང་པ་དང་པོ་གསུངས། དེ་
ཚད་མ་ཡིན་པར་ཕྱིས་འབྱུང་ཐ་སྙད་པའི་ཚད་མ་གཞན་ལ་བརྟེན་ནས་
རྟོགས་དགོས་སོ་ཞེས་སྟོན་པ་ལ་རྐང་པ་གཉིས་པ་གསུངས། དེ་ལྟར་ན་
ཚད་མའི་མཚན་ཉིད་སྟོན་པའི་བསྟན་བཅོས་དོན་མེད་དུ་འགྱུར་རོ་ཞེ་
ན། མི་འགྱུར་ཞེས་སྟོན་པ་ལ་རྐང་པ་གསུམ་པ་གསུངས་སོ། །ཚད་མ་
བསླུ་མེད་ཅན་ཤེས་པ། ཞེས་བཤད་ན། མི་བསླུ་བའི་རིག་པ་ཙམ་གྱིས་
ཚད་མའི་མཚན་ཉིད་ཡོངས་སུ་རྫོགས་པ་ཡིན་ནམ་ཞེ་ན། མ་ཡིན་ནོ་
ཞེས་སྟོན་པ་ལ། མ་ཤེས་དོན་གྱི་གསལ་བྱེད་ཀྱང་། ཞེས་གསུངས་ཏེ།
དེ་ལྟར་ཡང་རང་ལས་རང་གི་ཞེས་སོགས་ཀྱི་ཐད་ཀྱི་ལྷའི་འགྲེལ་པར།
གལ་ཏེ་ཁྱོད་ཅག་གིས་ཚད་མ་ཉིད་ཇི་ལྟར་གྲུབ་པ་ཡིན་ཞེ་ན། རང་
ལས་རང་གི་ངོ་བོ་རྟོགས། རང་རིག་པ་ལས་ཚད་མ་ཞེས་བྱ་བའི་ཤེས་
པ་དང་ཤེས་པ་ཡོད་པ་ཉིད་དུ་གྲུབ་པ་ཡིན་གྱི་ཚད་མ་ཉིད་ནི་མ་ཡིན་ནོ།།
ཞེས་དང་། འོ་ན་ཇི་ལྟར་ཚད་མ་ཉིད་ངེས་པར་བྱ་ཞེ་ན། ཐ་སྙད་ཀྱིས་
ནི་ཚད་མ་ཉིད་དུས་ཕྱིས་འབྱུང་བ་ཅན་གྱི་དོན་བྱེད་པའི་ཡུལ་ཅན་གྱི་
ཤེས་པའོ། །ཞེས་ གསུངས་ པའི་ཕྱིར། རྐང་པ་དང་པོའི་ངག་དོན་ནི།
473



སྔོན་འཛིན་དབང་མངོན་ཆོས་ཅན། རང་ཉིད་རྟོགས་བྱེད་ཀྱི་ཚད་མ་
ཡོད་དེ། རང་མྱོང་རང་རིག་མངོན་སུམ་གྱིས་རང་ཉིད་རྟོགས་པའི་ཕྱིར།།
རྐང་པ་གཉིས་པའི་ངག་དོན་ནི། དེ་ཆོས་ཅན། རང་ཉིད་ཚད་མ་ཡིན་
པར་སྒྲུབ་བྱེད་ཀྱི་ཚད་མ་ཡོད་དེ། རང་ཉིད་ཚད་མ་ཡིན་པར་ཕྱིས་འབྱུང་
ཐ་སྙད་པའི་ཚད་མ་གཞན་ལ་བརྟེན་ནས་རྟོགས་དགོས་པའི་ཕྱིར། རྐང་
པ་གསུམ་པའི་ངག་དོན་ནི། དེ་ལྟར་ཡིན་ཀྱང་ཚད་མའི་མཚན་ཉིད་སྟོན་
པའི་བསྟན་བཅོས་བརྩམས་ པ་ དོན་མེད་དུ་མི་འགྱུར་ཏེ། ཚད་མའི་
མཚན་ཉིད་ཀྱི་དོན་ལ་རྨོངས་པ་བཟློག་པར་བྱ་བའི་ཆེད་ཡིན་པའི་ཕྱིར།
གཉིས་པ་ལ། རང་ལས་ངེས་ཀྱི་ཚད་མ་བཤད་པ་དང༌། གཞན་ལས་
ངེས་ཀྱི་ཚད་མ་བཤད་པ་གཉིས། དང་པོ་ལ་མཚན་ཉིད་དང་། དབྱེ་བ་
གཉིས། དང་པོ་ནི། རང་གི་གཞལ་བྱའི་བདག་ཉིད་མཐར་ཐུག་པ་ཡུལ་
སྟེང་དུ་གནས་པ་མེད་ན་རང་ཉིད་མི་འབྱུང་བའི་ཆ་ལ་ངེས་པ་རང་
སྟོབས་ཀྱིས་འདྲེན་ནུས་པའི་གསར་དུ་མི་བསླུ་བའི་རིག་པ། རང་ཉིད་
རང་ ལས་ ངེས་ ཀྱི་ ཚད་ མ་ ཡིན་པའི་མཚན་ཉིད། དེ་ལྟར་ ཡང་ སློབ་
དཔོན་ཆོས་མཆོག་ གིས། རང་ གི་ངོ་བོ་ལས་དོན་གཞན་མེད་ན་མི་
འབྱུང་བར་གྲུབ་བོ། །ཞེས་གསུངས། གཉིས་པ་ནི། དེ་ལ་གཙོ་ཆེ་བའི་
སྒོ་ནས་དབྱེ་ན། དོན་བྱེད་སྣང་ཅན་གྱི་དབང་པོའི་མངོན་སུམ་གྱི་ཚད་
མ། གོམས་ པ་ ཅན་ གྱི་ དབང་ པོའི་ མངོན་ སུམ་ གྱི་ ཚད་མ། ཡིད་ ཀྱི་
མངོན་སུམ་གྱི་ཚད་མ། རང་རིག་པའི་མངོན་སུམ་གྱི་ཚད་མ། རྣལ་
(474



འབྱོར་མངོན་སུམ་གྱི་ཚད་མ། རྗེས་དཔག་རྣམས་སུ་ཡོད། །དང་པོ་ནི།
གཟུགས་ ཀྱི་བརྡ་ལ་བྱང་བའི་གང་ཟག་གི་རྒྱུད་ཀྱི་གཟུགས་འཛིན་
དབང་མངོན་ལྟ་བུ། གཉིས་པ་ནི། བརྡ་ལ་མ་བྱང་བའི་བྱིས་པའི་རྒྱུད་
ཀྱི་རང་གི་མའི་གཟུགས་འཛིན་པའི་དབང་མངོན་ལྟ་བུ། གཞན་རྣམས་
ནི་རྟོགས་སླ། དེས་ན་དབང་པོའི་མངོན་སུམ་དུ་གྱུར་པའི་རང་ལས་ངེས་
ཀྱི་ཚད་མ་ དང༌། གཞན་ལས་ངེས་ཀྱི་ཚད་མ་གཉིས་ཀ་ཡོད་ཀྱང་།
མངོན་སུམ་ཕྱི་མ་གསུམ་པོ་དེ་གང་རུང་དུ་གྱུར་པའི་གཞན་ལས་ངེས་ཀྱི་
ཚད་མ་ནི་མེད་དོ། །གཉིས་པ་ལ་མཚན་ཉིད། དབྱེ་བ། གཞལ་བྱ་ལ་
དོགས་པ་གཅོད་པ་དང་གསུམ། དང་པོ་ནི། རང་གི་གཞལ་བྱའི་བདག་
ཉིད་མཐར་ཐུག་པ་ཡུལ་སྟེང་དུ་གནས་པ་མེད་ན་རང་ཉིད་མི་འབྱུང་
བའི་ཆ་ལ་ངེས་པ་རང་སྟོབས་ཀྱིས་འདྲེན་མི་ནུས་པར་ཕྱིས་འབྱུང་ཐ་
སྙད་པའི་ཚད་མ་གཞན་ལ་བརྟེན་ནས་ངེས་པ་འདྲེན་དགོས་པའི་གསར་
དུ་མི་བསླུ་བའི་རིག་པ། རང་ཉིད་གཞན་ལས་ངེས་ཀྱི་ཚད་མ་ཡིན་པའི་
མཚན་ཉིད། དེ་ལྟར་ཡང་སློབ་དཔོན་ཆོས་མཆོག་གིས། ཤིང་ཤ་པ་ཉིད་
ཀྱི་ཁྱད་པར་མེད་ན་མི་འབྱུང་བར་ངེས་པ་ནི་གཞན་ལས་ངེས་པ་ཡིན་
ནོ། །ཞེས་གསུངས། གཉིས་པ་ནི། གཞན་ལས་ངེས་ཀྱི་ཚད་མ་ལ་དབྱེ་
ན། སྣང་བ་རང་ལས་ངེས་ཤིང་བདེན་པ་གཞན་ལས་ངེས་པ། སྤྱི་རང་
ལས་ངེས་ཤིང་ཁྱད་པར་གཞན་ལས་ངེས་པ། སྣང་བ་ཉིད་ཀྱང་གཞན་
ལས་ངེས་པ་དང་གསུམ། དང་པོ་ནི། དོན་ལ་མེའི་ཁ་དོག་ཡིན་ཞིང་
475



རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་
དོག་དམར་ལམ་པ་འཛིན་པའི་དབང་པོའི་མངོན་སུམ་ལྟ་བུ་སྟེ། དེས་དེ་
ལྟར་ཐེ་ཚོམ་ཟ་དུས་ཀྱི་ཁ་དོག་དམར་ལམ་པ་རང་སྟོབས་ཀྱིས་ངེས་
ཀྱང་དེའི་རྗེས་སུ་འདི་མེ་ཡིན་ནམ་འོན་ཏེ་མ་ཡིན་སྙམ་དུ་ཐེ་ཚོམ་ཟ་
བཞིན་དུ་ཞུགས་པ་ན། ཕྱིས་དོན་བྱེད་སྣང་ཅན་གྱི་མངོན་སུམ་གྱི་ཚད་
མ་གཞན་ཞིག་གིས་དེའི་དུས་ཀྱི་ཁ་དོག་དམར་ལམ་པ་མེའི་ཁ་དོག་
ཡིན་པ་དེ་མེད་ན་མངོན་སུམ་དེ་མི་འབྱུང་བའི་ངེས་པ་འདྲེན་དགོས་
པའི་ཕྱིར། གཉིས་པ་ནི། དོན་ལ་ཤ་པ་ཡིན་ཞིང་རྟོག་པས་ཤ་པ་ཡིན་
མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཡལ་ག་ལོ་འདབ་དང་ལྡན་པ་
འཛིན་པའི་དབང་མངོན་ལྟ་བུ་སྟེ། དེས་དེའི་དུས་ཀྱི་ཡལ་ག་ལོ་འདབ་
དང་ལྡན་པ་ལ་ངེས་པ་རང་སྟོབས་ཀྱིས་དྲངས་ཀྱང་དེའི་རྗེས་སུ་འདི་ཤ་
པ་ཡིན་ནམ་འོན་ཏེ་མ་ཡིན་ནམ་སྙམ་དུ་ཐེ་ཚོམ་ཟ་བཞིན་དུ་ཞུགས་པ་
ན། ཕྱིས་དོན་བྱེད་སྣང་ཅན་གྱི་མངོན་སུམ་གྱི་ཚད་མ་གཞན་ཞིག་གིས་
སྔར་གྱི་ཡལ་ག་ལོ་འདབ་དང་ལྡན་པ་ཤ་པ་ཡིན་པ་དེ་མེད་ན་མངོན་
སུམ་དེ་མི་འབྱུང་བའི་ངེས་པ་འདྲེན་དགོས་པའི་ཕྱིར། གསུམ་པ་ནི།
སྔོན་འཛིན་དབང་མངོན་དེ་སྔོན་པོ་སྐད་ཅིག་མ་ཡིན་པ་ལ་སྣང་བ་ཉིད་
ཀྱང་གཞན་ལས་ངེས་པ་ཡིན་ཏེ། དེ་ལ་སྔོན་པོ་སྐད་ཅིག་མ་སྣང་ཡང་
དེས་དེ་ལ་ངེས་པ་རང་སྟོབས་ཀྱིས་འདྲེན་མི་ནུས་པར་ཕྱིས་འབྱུང་ཐ་
སྙད་པའི་ཚད་མ་གཞན་ཞིག་ལ་བརྟེན་ནས་ངེས་པ་འདྲེན་དགོས་པའི་
476



ཕྱིར། དེ་ལྟར་ཡང་ སློབ་དཔོན་ཆོས་མཆོག་ གི་འགྲེལ་ པར། སྤྱི་རང་
ལས་ངེས་ཤིང་ཁྱད་པར་གཞན་ལས་ངེས་པ་ནི། དཔེར་ན་ཤིང་ཙམ་ལ་
རང་སྟོབས་ཀྱིས་ངེས་པ་དྲངས་ཀྱང་ཤིང་གི་ཁྱད་པར་ཤ་པ་སོགས་ལ་
ཐེ་ཚོམ་ཟ་བའི་མངོན་སུམ་ལྟ་བུའོ། །སྣང་བ་རང་ལས་ངེས་ཤིང་བདེན་
པ་ གཞན་ ལས་ ངེས་ པ་ནི། དཔེར་ན་མེ་ རང་ སྟོབས་ ཀྱིས་ངེས་ཀྱང་
བདེན་པའི་མེ་དང་སྒྱུ་མའི་མེ་ལ་ཐེ་ཚོམ་ཟ་བ་སྟེ་དེ་ནི་མེ་ཙམ་ལ་རང་
ངེས་དང་བདེན་པའི་མེ་ལ་གཞན་ངེས་སོ། །སྣང་བ་ཙམ་ལ་ཐེ་ཚོམ་ཟ་
བས་གཞན་ངེས་སུ་སོང་བ་ནི། དེའི་སྐད་ཅིག་ཀྱང་སྣང་ཡང་སྣང་བ་ལ་
ཐེ་ཚོམ་ཟ་བ་ལྟ་བུའོ། །ཞེས་གསུངས། གསུམ་པ་ནི། དོན་ལ་མེའི་ཁ་
དོག་ཡིན་ཞིང་རྟོག་པས་ཞེས་སོགས་ཀྱི་དབང་མངོན་དེ་གཞན་ལས་
ངེས་ཀྱི་ཚད་མར་སོང་བའི་གཞལ་བྱ་ཡོད་དམ་ཞེ་ན། མེད་དེ། དེའི་
དུས་ཀྱི་ཁ་དོག་དམར་ལམ་པ་དེ་ཡང་དེ་དེར་སོང་བའི་གཞལ་བྱ་མ་
ཡིན། དེ་མེའི་ཁ་དོག་ཡིན་པ་དེ་ཡང་དེ་མ་ཡིན་པའི་ཕྱིར། དང་པོ་གྲུབ་
སྟེ། དེ་འདྲའི་དབང་མངོན་དེས་དེ་རང་ལས་ངེས་པ་ཡིན་པའི་ཕྱིར། ཕྱི་
མ་གྲུབ་སྟེ། དེ་དེ་ལ་ཚད་མ་མ་ཡིན་པའི་ཕྱིར། དེས་ན་གཞན་ལས་ངེས་
ཀྱི་ཚད་མ་རྣམས་གཞན་ལས་ངེས་ཀྱི་ཚད་མར་སོང་བའི་གཞལ་བྱ་མེད་
དེ། ཆོས་དེ་ལ་ཚད་མ་ཡིན་ན། ཆོས་དེ་ལ་ངེས་པ་རང་སྟོབས་ཀྱིས་
འདྲེན་ནུས་ཡིན་དགོས་པའི་ཕྱིར་ཏེ། ཚད་མ་ཡིན་ན། །རང་གི་གཞལ་
བྱ་ལ་ངེས་པ་རང་སྟོབས་ཀྱིས་འདྲེན་ནུས་ཡིན་དགོས་པའི་ཕྱིར།
477



དེ་ལྡན་བཅོམ་ལྡན་ཚད་མ་ཉིད། ཅེས་སོགས་ཀྱི་
དོན་བཤད་པ། །
༈ དེ་ལྡན་བཅོམ་ལྡན་ཚད་མ་ཉིད། ཅེས་པའི་སྐབས་སུ་གཞུང་
དོན་དང་། མཐའ་དཔྱད་པ་གཉིས། དང་པོ་ནི། གཞུང་འདི་གང་ལས་
འཕྲོས་ན། ཚད་མ་བསླུ་མེད་ཅན་ཤེས་པ། ཞེས་པ་ནས། འདི་ཡན་ཆད་
དུ་གསར་དུ་མི་བསླུ་བའི་རིག་པ་ཚད་མའི་མཚན་ཉིད་དུ་བསྟན་པ་ལ།
ཁོ་ན་རེ། འདྲ་ཡུལ་ཚད་མའི་མཚན་ཉིད་དེ་ལྟར་ཡིན་ན། བཅོམ་ལྡན་
འདས་ཚད་མ་དང་འདྲ་བའི་སྒྲུབ་བྱེད་ཇི་ལྟ་བུ་ཞེ་ན། དེ་སྟོན་པ་ལ་
གཞུང་འདི་གསུངས། ངག་དོན་ནི། བཅོམ་ལྡན་འདས་ཆོས་ཅན། ཚད་
མའི་སྐྱེས་བུ་ཡིན་ཏེ། །བླང་དོར་གྱི་གནས་རང་ཉིད་ཀྱིས་ཕྱིན་ཅི་མ་
ལོག་པར་རྟོགས་ཤིང་རང་ཉིད་ཀྱིས་རྟོགས་པ་ལྟར་གདུལ་བྱ་གཞན་ལ་
ཕྱིན་ཅི་མ་ལོག་པར་སྟོན་པའི་སྒོ་ནས་གདུལ་བྱའི་དོན་ལ་མི་བསླུ་བའི་
མཛད་པ་མཐར་ཕྱིན་པའི་སྐྱེས་བུ་ཡིན་པའི་ཕྱིར། གཉིས་པ་ལ་ཚད་
མའི་སྐྱེས་བུ་ངོས་གཟུང་བ། ཚད་མར་གྱུར་པ་བཤད་པ། གྱུར་པ་སྨོས་
པའི་དགོས་པ་བཤད་པ་དང་གསུམ། དང་པོ་ནི། ཚད་མའི་སྐྱེས་བུ་ཡིན་
ན། ལམ་ཞུགས་ཀྱི་གང་ཟག་ཡིན་པས་མ་ཁྱབ་ཏེ། བསྟན་བཅོས་རྣམ་
དག་རྩོམ་པ་པོའི་གང་ཟག་ཡིན་ན། དེ་ཡིན་པས་མ་ཁྱབ་པའི་ཕྱིར།
བྱང་སེམས་ཡིན་ན། ཚད་མའི་སྐྱེས་བུ་ཡིན་པས་མ་ཁྱབ་སྟེ། དངོས་པོ་
བདེན་མེད་དུ་ཁས་ལེན་པའི་བྱང་སེམས་ཡོད་པའི་ཕྱིར། འཕགས་པ་
478



ཡིན་ན། དེ་ ཡིན་པས་མ་ཁྱབ་སྟེ། ཕྱི་དོན་མེད་པར་ ཁས་ལེན་པའི་
འཕགས་པ་ཡོད་པའི་ཕྱིར་ཏེ། སེམས་ཙམ་པར་གྱུར་པའི་འཕགས་པ་
ཡོད་པའི་ཕྱིར། བྱེ་བྲག་ཏུ་སྨྲ་བའི་ཚད་མའི་སྐྱེས་བུ་ཡིན་ན། །ཚད་མའི་
སྐྱེས་བུ་མ་ཡིན་པས་མ་ཁྱབ་སྟེ། བཅོམ་ལྡན་འདས་ཀྱིས་མ་ངེས་པའི་
སྐྱོན་དུ་འགྱུར་བའི་ཕྱིར། །བྱེ་བྲག་ཏུ་སྨྲ་བ་སོགས་ཀྱི་ཚད་མའི་སྐྱེས་བུ་
ཡིན་ན། ཚད་མའི་སྐྱེས་བུ་ཡིན་པས་ཀྱང་མ་ཁྱབ་བོ། །སྐབས་འདིར་
བསྟན་པའི་ཚད་མའི་སྐྱེས་བུ་ཡིན་ན། མདོ་སྡེ་པ་ཡིན་པས་ཁྱབ་ཅིང་།
བྱེ་བྲག་ཏུ་སྨྲ་བའི་ཚད་མའི་སྐྱེས་བུ་ཡིན་ན། བྱེ་བྲག་ཏུ་སྨྲ་བ་ཡིན་པས་
ཁྱབ་པ་སོགས་གྲུབ་མཐའ་རང་རང་གི་སྐབས་དང་བསྟུན་ནས་ཤེས་
པར་བྱ་བ་ཡིན་ནོ། །དེས་ན་རང་ཉིད་ཀྱིས་བསྟན་པའི་གྲུབ་མཐའ་
རྣམས་རང་ཉིད་ཀྱིས་བསྟན་པ་ལྟར་ཁས་བླང་དུ་རུང་བའི་གང་ཟག་
གཅིག་ལ་ཚད་མའི་སྐྱེས་བུར་འཇོག་པ་ཡིན་པས། ཚད་མའི་སྐྱེས་བུ།
མི་བསླུ་བའི་སྐྱེས་བུ། རྩོད་མེད་ཀྱི་སྐྱེས་བུ་རྣམས་དོན་གཅིག་པ་ཡིན་
ནོ། །དེ་ལྟར་ཡིན་ཀྱང་སྐབས་འདིར་བསྟན་པའི་ཚད་མའི་སྐྱེས་བུ་ནི།
བདེན་ བཞིའི་ གནས་ ལུགས་ ཇི་ ལྟ་ བ་ བཞིན་ དུ་ མངོན་ སུམ་ གྱིས་
གཟིགས་ཤིང་རང་ཉིད་ཀྱིས་གཟིགས་པ་ལྟར་གཞན་ལ་ཕྱིན་ཅི་མ་ལོག་
པར་སྟོན་པར་མཛད་པ་མཐར་ཕྱིན་པའི་སྐྱེས་བུ་ཞིག་ལ་འཇོག་པ་ཡིན་
པས་བཅོམ་ལྡན་འདས་ཁོ་ན་ལ་གོ་བར་བྱ་བ་ཡིན་ནོ། །གཉིས་པ་ནི།
བཅོམ་ལྡན་འདས་སམ་ཚད་མའི་སྐྱེས་བུ་མཐར་ཐུག་དེ་ཚད་མར་གྱུར་
479



པ་ཞེས་པའི་སྐབས་ནས་བསྟན་པའི་ཚད་མའི་སྐྱེས་བུ་ཡིན་གྱི། ཚད་
མའི་སྐྱེས་བུ་ཙམ་ནི་དེ་མ་ཡིན་ཏེ། འགྲོ་ལ་ཕན་བཞེད་པ་ཞེས་སོགས་
ཀྱིས་སྔ་མ་དེ་དེ་ཡིན་པའི་སྒྲུབ་བྱེད་བསྟན་གྱི་ཕྱི་མ་དེ་དེ་ཡིན་པའི་སྒྲུབ་
བྱེད་མ་བསྟན་པའི་ཕྱིར། གསུམ་པ་ནི། བཅོམ་ལྡན་འདས་ལ་ཚད་མར་
གྱུར་པ་ཞེས་སྨོས་པ་ལ་དགོས་པ་ཡོད་དེ། རྣམ་བཅད་ལ་རྟག་པ་རང་
བྱུང་གི་ཚད་མའི་སྐྱེས་བུ་ཡོད་པ་བཀག་ནས་ཡོངས་གཅོད་ལ་ཚད་མའི་
སྐྱེས་བུ་མཐའ་ཐུག་ཡིན་ན། སྒྲུབ་བྱེད་ཀྱི་ཐབས་ཤེས་ཕུན་སུམ་ཚོགས་
པ་གོམས་པར་བྱས་པ་ལས་ཚད་མའི་སྐྱེས་བུར་འཁྲུངས་པ་ཞིག་དགོས་
སོ་ཞེས་ཤེས་པར་བྱ་བའི་ ཕྱིར་ དུ་ སྨོས་པའི་ ཕྱིར་ཏེ། མ་སྐྱེས་པ་ནི་
བཟློག་དོན་དུ། །གྱུར་པ་ཉིད་གསུངས་དེ་ཡི་ཕྱིར། །སྒྲུབ་བྱེད་ལ་ལྟོས་
ཚད་ཡིན་རིགས། །ཞེས་གསུངས་པའི་ཕྱིར།
འབྲས་མཚུངས་ཀྱི་ལྟག་ཆོད་བཤད་པ།
༈ བསྒྲུབ་བྱའི་ རྗེས་འགྲོ་ཕྱིར་འབྲས་བུ། ཞེས་ སོགས་ཚིགས་
བཅད་གཅིག་གི་སྐབས་སུ་གཞུང་དོན་དང་། མཐའ་དཔྱད་པ་གཉིས།
དང་པོ་ནི། གཞུང་འདི་གང་ལས་འཕྲོས་ན། བྱིན་རློབས་ཡོད་མེད་རྗེས་
འཇུག་ཅན། ཞེས་ སོགས་སུ། དབྱིབས་རིའི་དབྱིབས་ སྐྱེས་བུས་བྱས་
པར་སྒྲུབ་པའི་རྟགས་ཡང་དག་མ་ཡིན་པར་ཐལ། སྐྱེས་བུས་བྱས་པའི་
དབྱིབས་དང་ཁྱད་པར་མེད་པའི་དབྱིབས་དེ་ཡང་དེ་སྒྲུབ་ཀྱི་རྟགས་ཡང་
དག་མ་ཡིན། དབྱིབས་ ཞེས་ པའི་སྒྲ་འཇུག་རུང་དེ་ཡང་དེ་མ་ཡིན།
480



དབྱིབས་ལྡན་དེ་ཡང་དེ་མ་ཡིན་པའི་ཕྱིར། བྱས་པ་ལ་ཁོ་ན་རེ། དེ་ལྟར་
ན། སྒྲའི་བྱས་པ་བུམ་པ་ལ་མ་གྲུབ། བུམ་པའི་བྱས་པ་སྒྲ་ལ་མ་གྲུབ་
པས། །བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་པར་
འགྱུར་རོ་ཞེ་ན། མི་མཚུངས་ཏེ། སྔ་མ་འབྲས་མཚུངས་ཀྱི་ལྟག་ཆོད་མ་
ཡིན་ཞིང་ཕྱི་མ་དེ་ཡིན་པའི་ཕྱིར། ཞེས་སྟོན་པ་ལ་གཞུང་འདི་གསུངས་
པ་ཡིན་པས། ངག་དོན་ནི། སྒྲའི་བྱས་པ་བུམ་པ་ལ་མ་གྲུབ། བུམ་པའི་
བྱས་པ་སྒྲ་ལ་མ་གྲུབ་པས་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་
དག་མ་ཡིན་པར་འགྱུར་རོ་ཞེས་པའི་སུན་འབྱིན་ཆོས་ཅན། འབྲས་
མཚུངས་ ཀྱི་ ལྟག་ཆོད་ཡིན་ཏེ། ཚད་མས་གྲུབ་པའི་དམ་བཅའ་ཁས་
བླངས་ པ་ ལ་ དེའི་ ཁྱད་པར་ལ་བརྟགས་ནས་སུན་འབྱིན་པའི་སུན་
འབྱིན་ལྟར་སྣང་ཡིན་པའི་ཕྱིར། བྱས་པ་ཆོས་ཅན། སྒྲ་མི་རྟག་པར་སྒྲུབ་
པའི་རྟགས་ཡང་དག་ཡིན་ཏེ། དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར།
གཉིས་པ་ལ། ཤེས་བྱེད་ཀྱི་ལུང་འགོད་པ་དང་། ལུང་གི་དོན་བཤད་པ་
གཉིས། དང་པོ་ནི། ཚད་མ་ཀུན་བཏུས་ལས། འབྲས་ཉིད་གཞན་གྱི་ཆ་
ཡིས་ནི། བསྒྲུབ་བྱ་མ་གྲུབ་པར་དོན་གང་། དེ་ནི་འབྲས་མཚུངས་སྨྲ་བ་
པོའི། །བསམ་པ་ལས་ཏེ་གསུམ་དུ་འགྱུར། །ཞེས་གསུངས། གཉིས་པ་
ནི། རྐང་པ་སྔ་མ་གཉིས་ཀྱིས་འབྲས་མཚུངས་ཀྱི་ལྟག་ཆོད་ཀྱི་མཚན་
ཉིད་བསྟན་ཅིང་། དེ་ནི་འབྲས་མཚུངས་ཞེས་པས་མཚོན་བྱ་བསྟན་ལ།
སྨྲ་བ་པོའི་ཞེས་སོགས་ཀྱིས་དབྱེ་བ་བསྟན་ཏོ། །དེས་ན་འབྲས་མཚུངས་
481



ཀྱི་ལྟག་ཆོད་ལ་མཚན་ཉིད་དང་། དབྱེ་བ། སྒྲ་དོན་དང་གསུམ། དང་པོ་
ནི། ཚད་མས་གྲུབ་པའི་དམ་བཅའ་ཁས་བླངས་པ་ལ་དེའི་ཁྱད་པར་ལ་
བརྟགས་ནས་སུན་འབྱིན་པའི་སུན་འབྱིན་ལྟར་སྣང་། འབྲས་མཚུངས་
ཀྱི་ལྟག་ཆོད་ཀྱི་མཚན་ཉིད། གཉིས་པ་ནི་དེ་ལ་དབྱེ་ན། སྒྲུབ་བྱེད་ལ།
ཆོས་ཅན་ལ། བསྒྲུབ་བྱ་ལ། བྱ་བྱེད་ལ་ལྟོས་པའི་འབྲས་མཚུངས་ཀྱི་
ལྟག་ཆོད་དང་བཞི། དང་པོ་ལ་འགལ་མ་ངེས་མ་གྲུབ་པའི་དེ་དང་
གསུམ། དང་པོ་ནི། སྒྲའི་ བྱས་ པ་བུམ་ པའི་མི་རྟག་ པ་ ལ་གྲུབ་པར་
འགལ་བས་བྱས་པ་སྒྲ་མི་རྟག་པར་སྒྲུབ་པའི་འགལ་རྟགས་སུ་འགྱུར་
རོ། །ཞེས་པའི་སུན་འབྱིན་ལྟ་བུ། གཉིས་པ་ནི། སྒྲའི་བྱས་པ་བུམ་པའི་
མི་རྟག་པ་ལ་མེད་པར་མ་ཟད་རྟག་པ་ལ་ཡང་མེད་པས་བྱས་པ་སྒྲ་མི་
རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་སུ་
འགྱུར་རོ་ཞེས་པའི་སུན་འབྱིན་ལྟ་བུ། གསུམ་པ་ནི། སྒྲའི་བྱས་པ་བུམ་
པ་ལ་མ་གྲུབ་བུམ་པའི་བྱས་པ་སྒྲ་ལ་མ་གྲུབ་པས་བྱས་པ་སྒྲ་མི་རྟག་
པར་སྒྲུབ་པའི་མ་གྲུབ་པའི་གཏན་ཚིགས་སུ་འགྱུར་རོ། །ཞེས་པའི་སུན་
འབྱིན་ལྟ་བུ། འདི་དག་ནི་གཞུང་གིས་དངོས་སུ་ཟིན་པའི་རྩ་བའི་དབྱེ་
བ་ཡང་ཡིན་ནོ། །གཉིས་པ་ནི།། དུང་གི་སྒྲ་ཡང་སྒྲ་མི་རྟག་པར་སྒྲུབ་
པའི་ཤེས་འདོད་ཆོས་ཅན་སྐྱོན་མེད་མ་ཡིན། དྲིལ་བུའི་སྒྲ་ཡང་དེ་མ་
ཡིན་པས་སྒྲ་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་མ་
ཡིན་པར་འགྱུར་རོ་ཞེས་པའི་སུན་འབྱིན་ལྟ་བུ། གསུམ་པ་ནི། བུམ་
482



པའི་མི་རྟག་པ་ཡང་སྒྲའི་སྟེང་དུ་བསྒྲུབ་བྱ་ཡང་དག་མ་ཡིན། ཀ་བའི་མི་
རྟག་པ་ཡང་སྒྲའི་སྟེང་དུ་དེ་མ་ཡིན་པས་མི་རྟག་པ་སྒྲའི་སྟེང་དུ་བསྒྲུབ་
བྱ་ཡང་དག་མ་ཡིན་པར་འགྱུར་རོ་ཞེས་པའི་སུན་འབྱིན་ལྟ་བུའོ། །བཞི་
པ་ལ་རྒྱུ་འབྲས་ལ་ལྟོས་པའི་དེ་དང་། མཚན་མཚོན་ལ་ལྟོས་པའི་དེ་
གཉིས་སུ་ཡོད། དང་པོ་ནི། ཙནྡན་གྱི་དུ་བ་ཡང་མེའི་འབྲས་བུ་མ་ཡིན།
ཤུག་པའི་དུ་བ་ཡང་མེའི་འབྲས་བུ་མ་ཡིན་པས་དུ་བ་མེའི་འབྲས་བུ་མ་
ཡིན་པར་འགྱུར་རོ་ཞེས་པ་དང་། ཙནྡན་གྱི་མེ་ཡང་དུ་བའི་རྒྱུ་མ་ཡིན།།
ཤུག་པའི་མེ་ཡང་དེ་མ་ཡིན་པས་མེ་དུ་བའི་རྒྱུ་མ་ཡིན་པར་འགྱུར་རོ་
ཞེས་པའི་སུན་འབྱིན་ལྟ་བུ། གཉིས་པ་ནི། བུམ་པའི་དོན་བྱེད་ནུས་པ་
ཡང་དངོས་པོའི་མཚན་ཉིད་མ་ཡིན། ཀ་བའི་དེ་ཡང་དེ་མ་ཡིན་པས་
དོན་བྱེད་ནུས་པ་དངོས་པོའི་མཚན་ཉིད་མ་ཡིན་པར་འགྱུར་རོ་ཞེས་པ་
དང༌། བུམ་པའི་དངོས་པོ་ཡང་དོན་བྱེད་ནུས་པའི་མཚོན་བྱ་མ་ཡིན། ཀ་
བའི་དངོས་པོ་དེ་ཡང་དེ་མ་ཡིན་པས་དངོས་པོ་དོན་བྱེད་ནུས་པའི་
མཚོན་བྱ་མ་ཡིན་པར་འགྱུར་རོ་ཞེས་པའི་སུན་འབྱིན་ལྟ་བུའོ། །གསུམ་
པ་ནི། ཅིའི་ཕྱིར་འབྲས་མཚུངས་ཀྱི་ལྟག་ཆོད་ཅེས་བྱ་ཞེ་ན། འབྲས་བུ་
དང་མཚུངས་པའི་ལྟག་ཆོད་ཡིན་པའི་རྒྱུན་མཚན་གྱིས་དེ་ལྟར་བརྗོད་
པའམ་ཡང་ན་འབྲས་བུ་མཚུངས་པའི་ལྟག་ཆོད་ཡིན་པའི་རྒྱུ་མཚན་
གྱིས་དེ་ལྟར་བརྗོད་པ་ཡིན་ནོ། །དང་པོའི་དབང་དུ་བྱས་པ་ནི། རྐང་
མིག་པས་རིགས་པ་ཅན་པའི་ངོ་བོར་དུང་སྒྲ་འབྲས་བུར་སྒྲུབ་པ་ལ་རྩོལ་
483



བྱུང་རྟགས་སུ་བཀོད་པ་ལ། རིགས་པ་ཅན་པ་ན་རེ། སྔར་ཡོད་རྩོལ་བ་
ལས་བྱུང་བ་རྟགས་སུ་བཀོད་དམ། སྔར་མེད་དེ་ལས་བྱུང་བ་རྟགས་སུ་
བཀོད། དང་ པོ་ ལྟར་ ན། ཁྱབ་ པ་ མ་ ངེས་ ཤིང་། གཉིས་ པ་ ལྟར་ན།
ཕྱོགས་ཆོས་མ་གྲུབ་པར་འགྱུར་རོ་ཞེས་སུན་འབྱིན་པ་ལ། རྐང་མིག་
པས་དེ་ལྟ་བུའི་སུན་འབྱིན་འབྲས་མཚུངས་ཀྱི་ལྟག་ཆོད་ཡིན་ཏེ། དུང་
སྒྲ་འབྲས་བུར་གྲུབ་པའི་རྟགས་སུ་རྩོལ་བྱུང་བཀོད་པའི་ཚེ་རྩོལ་བྱུང་གི་
ཁྱད་པར་ལ་བརྟགས་ནས་སུན་འབྱིན་པར་བྱེད་ན་སུན་འབྱིན་པ་པོ་
ཁྱེད་རང་གིས་སྒྲུབ་བྱེད་ཡང་དག་ཏུ་བཀོད་པ་དེ་ཐམས་ཅད་ལ་དེ་ལྟ་
བུའི་སུན་འབྱིན་དེ་མཚུངས་པར་འགྱུར་བའི་ཕྱིར་ཞེས་པ་ལྟ་བུ་སྟེ།
སྔར་གྱི་སུན་འབྱིན་དེ་འབྲས་མཚུངས་ཀྱི་ལྟག་ཆོད་དུ་རྐང་མིག་པས་
འདོད་པར་མ་ཟད་སློབ་དཔོན་ཕྱོགས་གླང་ཡང་བཞེད་དོ། གཉིས་པའི་
དབང་དུ་བྱས་པ་ནི། བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་བཀོད་པ་ལ་
དེའི་ཁྱད་པར་ལ་བརྟགས་ནས་སུན་འབྱིན་པར་བྱེད་པ་ནི་སུན་འབྱིན་
པ་པོ་རང་ཉིད་ཀྱིས་སྒྲུབ་བྱེད་ཡང་དག་ཏུ་བཀོད་པ་ཐམས་ཅད་ལ་
མཚུངས་པར་འགྱུར་རོ་ཞེས་པ་ལྟ་བུའོ། །
༈ སྒྲ་མ་གྲུབ་ ཀྱང་ དངོས་ པོ་ནི། ཞེས་ སོགས་ ཚིགས་ བཅད་
གཅིག་གི་སྐབས་སུ་གཞུང་དོན་དང་། མཐའ་དཔྱད་པ་གཉིས། དང་པོ་
ནི། གཞུང་འདི་གང་ལས་འཕྲོས་ན། དངོས་པོའི་ངོ་བོ་མ་གྲུབ་ན། ཞེས་
སོགས་སུ་རྟགས་ཀྱི་ངོ་བོ་དང་ཁྱད་པར་གཉིས་ཀྱི་ནང་ནས་ངོ་བོ་གཙོ་
484



ཆེ་བར་བསྟན་པ་ལ། འོ་ན་རྟགས་ཀྱི་སྒྲ་དང་དོན་གཉིས་ཀྱི་ནང་ནས་
གང་གཙོ་ཆེ་ཞེ་ན། དོན་གཙོ་ཆེ་བ་ཡིན་ཏེ། རྟགས་ ཀྱི་སྒྲ་འཇུག་པ་
མཐུན་དཔེ་དང་རྩོད་གཞིའི་སྟེང་དུ་མ་གྲུབ་ཀྱང་རྟགས་ཀྱི་དོན་དེ་དག་
གི་སྟེང་དུ་གྲུབ་པའི་སྒོ་ནས་སྐབས་ཀྱི་བསྒྲུབ་བྱ་འགྲུབ་པར་འགྱུར་བ་
ཡོད་པའི་ཕྱིར། ཞེས་དཔེ་དང་བཅས་ཏེ་སྟོན་པ་ལ་གཞུང་འདི་གསུངས།
ངག་དོན་ནི། ཤེས་བྱ་ཆོས་ཅན། རྟགས་ཀྱི་སྒྲ་དང་དོན་གཉིས་ཀྱི་ནང་
ནས་ དོན་ གཙོ་ཆེ་བ་ཡིན་ཏེ། བྱེ་བྲག་པའི་ རིགས་རྒྱུན་དུ་ གྱུར་པའི་
འབྱུང་བཞིའི་རྡུལ་ཕྲན་རེག་བྱ་ཅན་དུ་ཚད་མས་ངེས་དེ་ལུས་ཅན་དུ་མ་
ངེས་དེ་མི་རྟག་པ་ཡིན་པ་ལ་ཚད་མས་ཤེས་འདོད་དང་ལྡན་པའི་རྒོལ་
བའི་ངོར་སངས་རྒྱས་པས། འབྱུང་བཞིའི་རྡུལ་ཕྲན་ཆོས་ཅན། མི་རྟག་
སྟེ། ལུས་ཅན་ཡིན་པའི་ཕྱིར། ཞེས་བཀོད་ པའི་ ཚེ་ ན་ དེ་ དེ་སྒྲུབ་ལ་
རྟགས་སུ་འགོད་ཡུལ་གྱི་གང་ཟག་དེས་རྟགས་ཀྱི་སྒྲ་འཇུག་པ་ལུས་ཅན་
དེ་འབྱུང་བཞིའི་རྡུལ་ཕྲན་གྱི་སྟེང་དུ་ཚད་མས་མ་ངེས་ཀྱང་། དོན་རེག་
བྱ་ཅན་དེའི་སྟེང་དུ་ཚད་མས་ངེས་པའི་སྒོ་ནས་དེ་དེ་སྒྲུབ་ཀྱི་རྟགས་ཡང་
དག་ཏུ་འགྱུར་བ་བཞིན་ཡིན་པའི་ཕྱིར། གཉིས་པ་ལ། གཞུང་གི་ཚིག་
དོན་སྤྱིར་བཤད་པ་། བྱེ་བྲག་པའི་འདོད་པ་བྱེ་བྲག་ཏུ་བཤད་པ། དེ་ལ་
འུག་པ་པའི་སྒྲས་བསྟན་པའི་ཚུལ་དང་གསུམ། དང་པོ་ལ། དཔེ་བཤད་
པ་དང་། དོན་བཤད་པ་གཉིས། དང་པོ་ནི། བྱེ་བྲག་པའི་རིགས་རྒྱུན་དུ་
གྱུར་པའི་ཞེས་སོགས་རྒོལ་བ་དེའི་ངོར་སྔར་ལྟར་བཀོད་པའི་ཚེ་ན་རེག་
485



བྱ་ཅན་དེ་དེ་སྒྲུབ་ཀྱི་ཕྱོགས་ཆོས་སུ་སངས་རྒྱས་པས་ཁས་ལེན་པ་ཡིན་
ཏེ། སངས་རྒྱས་པས་དེའི་ཚེ་ན་རེག་བྱ་ཅན་ལུས་ཅན་གྱི་མཚན་ཉིད་
དང་། འབྱུང་བཞིའི་རྡུལ་ཕྲན་ལུས་ཅན་གྱི་མཚན་གཞི་ཡིན་པར་ཁས་
ལེན་པའི་ཕྱིར། དེའི་ཚེ་ན་དེ་དེ་སྒྲུབ་ཀྱི་རྟགས་སུ་འགོད་ཡུལ་གྱི་རྒོལ་
བས་འབྱུང་བཞིའི་རྡུལ་ཕྲན་རེག་བྱ་ཅན་དུ་ཚད་མས་ངེས་ནས་དེ་ལུས་
ཅན་དུ་ཚད་མས་མ་ངེས་པ་ཡིན་ཏེ། བྱེ་བྲག་པ་དེས་འབྱུང་བཞིའི་རྡུལ་
ཕྲན་རེག་བྱ་ཅན་དུ་ཁས་ལེན་པ་གང་ཞིག །དེས་དེ་ལུས་ཅན་དུ་
ཁས་མི་ལེན་པའི་ཕྱིར། ཕྱི་མ་གྲུབ་སྟེ། དེས་དེ་རྫས་སུ་ཁས་ལེན་ཅིང་
དེས་ལུས་ཅན་ཡོན་ཏན་དུ་ཁས་ལེན་པ་གང་ཞིག །དེས་རྫས་དང་
ཡོན་ཏན་འགལ་བར་ཁས་ལེན་པའི་ཕྱིར། དེ་ལྟ་བུའི་དཔེ་འབྱུང་བའི་
རྒྱུ་མཚན་ནི། སངས་རྒྱས་པ་དང་བྱེ་བྲག་པ་གཉིས་ལ་རེག་བྱ་ཅན་གྱི་
མཚན་གཞི་མཐུན་སྣང་དུ་གྲུབ་པ་ཡོད་ཅིང་། །དེ་གཉིས་ལ་ལུས་ཅན་
གྱི་མཚན་གཞི་མཐུན་སྣང་དུ་གྲུབ་པ་མེད་པའི་རྒྱུ་མཚན་གྱིས་ཡིན་ནོ།།
གཉིས་པ་ནི། རྟགས་ཀྱི་སྒྲ་དང་དོན་གཉིས་ཀྱི་ནང་ནས་དོན་གཙོ་ཆེ་བ་
ཡིན་ཏེ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་བཀོད་པའི་ཚེ་
ན་རྟགས་ཀྱི་སྒྲ་བྱས་པ་ཞེས་པའི་སྒྲ་དངོས་མིང་དུ་འཇུག་པ་དེ་སྒྲའི་སྟེང་
དུ་འགོད་ཚུལ་དང་མཐུན་པར་མ་གྲུབ་ཀྱང༌། །དོན་བྱས་པ་དེ་དེའི་སྟེང་
དུ་དེ་ལྟར་གྲུབ་པས་བྱས་པ་དེ་སྒྲུབ་ཀྱི་རྟགས་ཡང་དག་ཏུ་འགྱུར་བའི་
ཕྱིར། དེས་ན་སངས་རྒྱས་པས་བྱེ་བྲག་པའི་རིགས་རྒྱུན་དུ་གྱུར་པའི་
486



ཞེས་སོགས་དེའི་ངོར་དེ་ལྟར་བཀོད་པའི་ཚེ་ན་རེག་བྱ་ཅན་དེ་སྒྲུབ་ཀྱི་
རྟགས་ཡང་དག་ཡིན་ཀྱང་། སངས་རྒྱས་པས་བྱེ་བྲག་པའི་ངོར་དེ་ལྟར་
བཀོད་པའི་ཚེ་ན་དེ་དེ་སྒྲུབ་ཀྱི་རྟགས་ཡང་དག་མ་ཡིན་ཏེ། དེའི་ཚེ་ན་བྱེ་
བྲག་པ་བྱེ་བྲག་པ་ཡིན་པའི་ཕྱིར། །གཉིས་པ་ནི། བྱེ་བྲག་པ་དེས་ཁོ་
རང་གི་གཞུང་ལས། རྫས་དང་ཡོན་ཏན་ལས་དང་སྤྱི། །བྱེ་བྲག་འདུ་བ་
རྣམ་པ་དྲུག །ཅེས་འབྱུང་བ་ལྟར། ཤེས་བྱ་ཐམས་ཅད་ཚིག་གི་དོན་
དྲུག་དུ་འདུ་བ་ལས། །ཡོན་ཏན་དོན་གཞན་གྱི་རྟེན་བྱེད་པ་རྫས་ཀྱི་དོན་
ཡིན་ཅིང་། དེ་ལ་ཐམས་ཅད་དུ་སོང་བ་མ་ཡིན་པའི་རྫས་དང་། ཐམས་
ཅད་དུ་སོང་བའི་རྫས་གཉིས་སུ་ཡོད་པ་ལས། དང་པོ་ནི། འབྱུང་བཞིའི་
རྡུལ་ཕྲན་ལྟ་བུ། གཉིས་པ་ནི། བདག །དུས་། ཕྱོགས། ནམ་མཁའ་
རྣམས་ལྟ་བུའོ། །ཡང་ན་དེ་ལ་རྟག་པའི་རྫས་དང་། མི་རྟག་པའི་རྫས་
གཉིས། དང༌ པོ་ནི། བདག །དུས། ཕྱོགས། ནམ་མཁའ་རྣམས་ ལྟ་
བུ། གཉིས་པ་ནི། འབྱུང་བཞིའི་རྡུལ་རགས་པ་ལྟ་བུ་ཡིན་གྱི། དེའི་རྡུལ་
ཕྲན་ནི་དེ་མ་ཡིན་ཏེ། དེ་དེ་ཡིན་ན་དེ་རྩོམ་བྱེད་ཀྱི་རྡུལ་ཕྲན་ཡོད་དགོས་
པ་ལས་དེ་མེད་པའི་ཕྱིར། རྫས་ལ་བརྟེན་པ་ཡོན་ཏན་གྱི་ངོ་བོ་ཡིན་
ཅིང་། དེ་ཡང་རྫས་ལ་བརྟེན་པ། ཡོན་ཏན་གཉིས་པ་ལ་མི་བརྟེན་པ།
རྫས་ལ་སོགས་པ་འཕྲོད་པ་འདུ་བའི་རྒྱུ་བྱེད་པ། རྟགས་ལ་མི་བརྟེན་པ་
སྟེ་ཁྱད་ཆོས་བཞི་དང་ལྡན་པ་ཡིན་ལ་དེ་ལ། གཟུགས་དྲི་རོ་རེག་གྲངས་
ཚད་དང་། སོ་སོ་དང་ལྡན་རྣམ་དབྱེ་དང་། །གཞན་དང་གཞན་མིན་བློ་
487



རྣམས་དང་། །བདེ་སྡུག་འདོད་སྡང་འབད་པ་དང་། །ལྕིད་གཤེར་དྲོད་
སྣུམ་འདུས་བྱས་དང་། །ཆོས་དང་ཆོས་མིན་ཉི་ཤུ་བཞི། ཞེས་འབྱུང་བ་
ལྟར་ཉི་ཤུ་རྩ་བཞིར་ཡོད་དོ། །བྱ་བ་དོན་གཞན་པ་ལས་ཀྱི་ངོ་བོ་ཡིན་
ཅིང་། དེ་ལ་བརྐྱངས་བསྐུམས་འདེགས་འཇོག་འགྲོ་བ་ལ་སོགས་པའི་
ལས་རྣམས་སུ་ཡོད། གསལ་བ་དོན་གཞན་པའི་གསལ་བྱེད་ནི་སྤྱིའི་ངོ་
བོ་ཡིན་ཅིང་། དེ་ལ་ཁྱབ་པའི་སྤྱི་དང༌། ཉི་ཚེ་བའི་སྤྱི་གཉིས་སུ་ཡོད་པ་
ལས། དང་པོ་ནི། ཡོད་པ་ཉིད་ལྟ་བུ། གཉིས་པ་ནི། བ་ལང་ཉིད་ལྟ་
བུའོ། །སྤྱི་དོན་གཞན་པའི་རྟེན་བྱེད་པ་བྱེ་བྲག་གི་ངོ་བོ་ཡིན་ཅིང་། དེ་
ཡང་ཤ་པ་དང་ཤུགས་པ་ལ་སོགས་པ་ལྟ་བུའོ། །སྤྱི་ལ་སོགས་པ་འཕྲོད་
པ་འདུ་བའི་ཉེར་ལེན་དོན་གཞན་པ་ནི་འདུ་བའི་ངོ་བོ་དང༌། དེ་ནི་ཚིག་
གི་དོན་ལྔ་པོ་དེ་དག་ལས་ངོ་བོ་གཞན་དུ་འདོད་པ་ཡིན་ནོ། །དེ་དག་གི་
རྣམ་གཞག་ཞིབ་པར་སྤྱི་དོན་ཆེན་པོ་རིགས་པའི་རྒྱན་དང་རིན་པོ་ཆེའི་
གཏེར་མཛོད་ལས་ཤེས་པར་བྱའོ། །གསུམ་པ་ནི་བྱེ་བྲག་པ་ལ་འུག་པ་
པ་ཞེས་བརྗོད་པའི་རྒྱུ་མཚན་ཅི་ཡིན་ཞེ་ན། བྱ་འུག་པའི་ཆ་ལུགས་
འཛིན་པའི་དོན་གྱིས་དེ་ལྟར་བརྗོད་པ་ཡིན་ལ། རང་གི་སྟོན་པ་བྱ་འུག་
པའི་ཆ་ལུགས་འཛིན་པའི་བདེ་བྱེད་དང་དབང་ཕྱུག་རྣམས་ཀྱི་རྗེས་སུ་
སློབ་པར་བྱེད་པའི་རྒྱུ་མཚན་གྱིས་དེ་ལ་འུག་ཕྲུག་པ་ཞེས་ཀྱང་བྱའོ།
488



སྒྲུབ་བྱེད་ཐུགས་རྗེ་གོམས་ལས་དེ་ཅེས་སོགས་ཀྱི་
གཞུང་དོན་བཤད་པ།།
༈ སྒྲུབ་བྱེད་ཐུགས་རྗེ་གོམས་ལས་དེ། །ཞེས་པའི་སྐབས་
སུ་བཞུང་དོན་དང་། མཐའ་དཔྱད་པ་གཉིས། དང་པོ་ནི། གཞུང་འདི་
གང་ལས་འཕྲོས་ན། སྒྲུབ་བྱེད་ལ་ལྟོས་ཚད་ཡིན་རིགས། །ཞེས་པར་
བཅོམ་ལྡན་འདས་ཚད་མའི་སྐྱེས་བུ་མཐར་ཐུག་ཏུ་བསྟན་པ་ལ། ཁོ་ན་
རེ། །དེ་མི་འཐད་དེ། དེ་དེ་མཐར་ཐུག་ཡིན་པའི་སྒྲུབ་བྱེད་ཀྱི་རྒྱུ་ཡང་
མེད། །ཤེས་བྱེད་ཀྱི་རྒྱུ་ཡང་མེད་པའི་ཕྱིར་ཞེ་ན། དང་པོ་མ་གྲུབ་ཅེས་
སྟོན་པ་ ལ། སྒྲུབ་ བྱེད་ ཐུགས་ རྗེ། ཞེས་ གསུངས། གཉིས་པ་མ་གྲུབ་
ཅེས་སྟོན་པ་ལ། གོམས་ལས་དེ། ཞེས་པ་འདི་གསུངས། ངག་དོན་ནི།
བཅོམ་ལྡན་འདས་ཆོས་ཅན། ཚད་མའི་སྐྱེས་བུ་མཐར་ཐུག་ཡིན་ཏེ།
གཞན་དོན་དུ་བརྩེ་བ་སྙིང་རྗེ་ཆེན་པོ་གོམས་པར་མཛད་པ་མཐར་ཕྱིན་
པའི་སྐྱེས་བུ་ཡིན་པའི་ཕྱིར། གཉིས་པ་ལ། བཅོམ་ལྡན་འདས་ཚད་མའི་
སྐྱེས་ བུར་ སྒྲུབ་ པ། རྒྱུ་ བསམ་ སྦྱོར་ ཕུན་ ཚོགས་ གཉིས་ བཤད་ པ།
འབྲས་བུ་དོན་གཉིས་ཕུན་ཚོགས་བཤད་པ་དང་གསུམ། དང་པོ་ལ།
ལུགས་འབྱུང་གིས་སྒྲུབ་པ་དང་། ལུགས་བཟློག་གིས་སྒྲུབ་པ་གཉིས།
དང་པོ་ལ། འགྲོ་ལ་ཕན་བཞེད་པས་སྒྲུབ་པ། །སྟོན་པས་སྒྲུབ་པ། བདེ་
གཤེགས་ ཀྱིས་ སྒྲུབ་ པ། སྐྱོབ་ པས་ སྒྲུབ་ པ་ དང༌ བཞི། དང༌ པོ་ ལ།
རྟགས་བཀོད་ པ་ དང༌། ཚུལ་སྒྲུབ་པ་ གཉིས། དང པོ་ནི། བཅོམ་ ལྡན་
489



འདས་ཆོས་ཅན། ཚད་མའི་སྐྱེས་བུ་མཐར་ཐུག་ཡིན་ཏེ། སློབ་ལམ་དུ་
བརྩེ་བ་སྙིང་རྗེ་ཆེན་པོ་གོམས་པར་མཛད་པ་མཐར་ཕྱིན་པའི་སྐྱེས་བུ་
ཡིན་པའི་ཕྱིར། གཉིས་པ་ལ། ཕྱོགས་ཆོས་སྒྲུབ་པ་དང་། ཁྱབ་པ་སྒྲུབ་
པ་གཉིས། དང༌པོ་ནི། སློབ་པའི་རྒྱུད་ཀྱི་ སྙིང་ རྗེ་ ཆེན་པོ་ཆོས་ཅན།
གོམས་རྐྱེན་ གྱི་ ཡན་ ལག་ དང་མ་བྲལ་བར་ གོམས་ པར་ བྱས་པས་
གོམས་པ་མཐར་ཕྱིན་པར་འགྱུར་ཏེ། རྟེན་བརྟན་གོམས་པར་བྱས་ཟིན་
རྣམས་ལུས་ཀྱི་འབད་རྩོལ་བསྐྱར་མ་ལ་མ་ལྟོས་པར་གོམས་པ་གོང་
ནས་གོང་དུ་འཕེལ་བར་འགྱུར་བའི་སེམས་ཀྱི་ཡོན་ཏན་ཡིན་པའི་ཕྱིར།
རྟེན་བརྟན་པར་ རིག་པའི་ཡ་མཐའ་ཐུག་མེད་དུ་སྒྲུབ་པའི་རིགས་པ་
དང་། གཞན་རྣམས་ནི་རིག་པའི་མ་མཐའ་ཐུག་མེད་དུ་སྒྲུབ་པའི་རིགས་
པ་ལ་བརྟེན་ནས་གྲུབ་ཅིང་རིགས་པ་འདི་གཉིས་འོག་ནས་འཆད་པར་
བྱེད་དོ། །གཉིས་པ་ནི། རྩ་བའི་སྦྱོར་བ་ལ་ཁྱབ་པ་ཡོད་དེ། བསམ་པ་
ཕུན་ཚོགས་གཞན་དོན་དུ་གོམས་པར་མཛད་པ་མཐར་ཕྱིན་པའི་སྐྱེས་
བུ་ཡིན་ན། ཚད་མའི་སྐྱེས་བུ་མཐར་ཐུག་ཡིན་དགོས་ པའི་ ཕྱིར་ཏེ།
ཐེག་ཆེན་ སེམས་ བསྐྱེད་ མཐར་ ཕྱིན་ པའི་ སྐྱེས་བུ་ ཡིན་ན། དེ་ ཡིན་
དགོས་པའི་ཕྱིར་ཏེ། གཞན་དོན་དུ་རྫོགས་བྱང་ཐོབ་ཟིན་པའི་སྐྱེས་བུ་
ཡིན་ན། དེ་ཡིན་ དགོས་ པའི་ ཕྱིར། གཉིས་པ་ སྟོན་ པས་ སྒྲུབ་པ་ལ།
།རྟགས་བཀོད་ པ་དང་ཚུལ་སྒྲུབ་ པ་ གཉིས། དང་པོ་ནི། བཅོམ་ལྡན་
འདས་ཆོས་ཅན། ཚད་མའི་སྐྱེས་བུ་མཐར་ཐུག་ཡིན་ཏེ། སློབ་ལམ་དུ་
490



གང་ཟག་གི་བདག་མེད་རྟོགས་པའི་ཤེས་རབ་གོམས་པར་མཛད་པ་
མཐར་ཕྱིན་པའི་སྐྱེས་བུ་ཡིན་པའི་ཕྱིར། །གཉིས་པ་ལ། ཕྱོགས་ཆོས་
སྒྲུབ་པ་དང༌ །ཁྱབ་པ་ སྒྲུབ་ པ་ གཉིས། དང་ པོ་ནི། སློབ་པའི་རྒྱུད་ཀྱི་
བདག་མེད་རྟོགས་པའི་ཤེས་རབ་ཆོས་ཅན། གོམས་རྐྱེན་གྱི་ཡན་ལག་
དང་མ་བྲལ་བར་ཞེས་སོགས་སྔར་ལས་ཤེས་སོ། །གཉིས་པ་ནི། རྩ་
བའི་སྦྱོར་བ་ལ་ཁྱབ་པ་ཡོད་དེ། གཞན་དོན་དུ་སྦྱོར་བ་ཕུན་ཚོགས་
གོམས་པ་མཐར་ཕྱིན་པའི་སྐྱེས་བུ་ཡིན་ན། དེ་ཡིན་དགོས་པའི་ཕྱིར་ཏེ།
གཞན་དོན་དུ་སྤྱོད་པ་ཕྱིན་དྲུག་ལ་སློབ་པ་མཐར་ཕྱིན་པའི་སྐྱེས་བུ་ཡིན་
ན། དེ་ཡིན་དགོས་པའི་ཕྱིར། གསུམ་པ་ལ། སྤངས་པས་སྒྲུབ་པ་དང་།
རྟོགས་ པས་ སྒྲུབ་པ་གཉིས། དང་པོ་ལ། རྟགས་བཀོད་པ་དང་། ཚུལ་
སྒྲུབ་ པ་ གཉིས། དང་པོ་ནི། བཅོམ་ལྡན་འདས་ཆོས་ཅན། ཚད་མའི་
སྐྱེས་བུ་མཐར་ཐུག་ཡིན་ཏེ། འདིར་བསྟན་སྤངས་པ་གསུམ་མཐར་ཕྱིན་
པའི་སྐྱེས་བུ་ཡིན་པའི་ཕྱིར། གཉིས་པ་ལ། ཕྱོགས་ཆོས་སྒྲུབ་པ་དང།
ཁྱབ་པ་སྒྲུབ་པ་གཉིས། དང་པོ་ནི། འདིར་བསྟན་སྤངས་པ་གསུམ་ནི་
ལེགས་ པར་ སྤངས་ པ། སླར་ མི་ ལྡོག་ པར་ སྤངས་ པ། མ་ ལུས་ པར་
སྤངས་པ་རྣམས་ལ་བྱེད་པ་ལས། བཅོམ་ལྡན་འདས་ཆོས་ཅན། ལེགས་
པར་སྤངས་པ་མཐར་ཕྱིན་པའི་ཡོན་ཏན་དང་ལྡན་ཏེ། སྡུག་བསྔལ་གྱི་
རྩ་བ་མ་རིག་པ་ཟད་པར་སྤངས་པའི་སྐྱེས་བུ་ཡིན་པའི་ཕྱིར་ཏེ། བདག་
མེད་མངོན་སུམ་གྱིས་མཐོང་ཟིན་རྒྱུན་ལྡན་དུ་གོམས་པར་མཛད་པ་
497



མཐར་ ཕྱིན་པའི་དེ་ཡིན་ པའི་ ཕྱིར། དེ་ཆོས་ཅན། སླར་མི་ལྡོག་པར་
སྤངས་ པ་ མཐར་ ཕྱིན་ པའི་ ཡོན་ཏན་དང༌ ལྡན་ཏེ། །བདག་ལྟ་བག་
ཆགས་དང་བཅས་པ་ཟད་པར་སྤངས་པའི་སྐྱེས་བུ་ཡིན་པའི་ཕྱིར། དེ་
ཆོས་ཅན། མ་ལུས་པར་སྤངས་པ་མཐར་ཕྱིན་པའི་ཡོན་ཏན་དང་ལྡན་
ཏེ། །ཐབས་ཤེས་ཀྱི་ལམ་གཉིས་གོམས་པ་མཐར་ཕྱིན་པའི་སྐྱེས་བུ་
ཡིན་པའི་ཕྱིར། གཉིས་པ་ནི་ངེས་སླའོ། །གཉིས་པ་ལ་རྟགས་བཀོད་པ་
ནི། དེ་ཆོས་ཅན། ཚད་མའི་སྐྱེས་བུ་མཐར་ཐུག་ཡིན་ཏེ། འདིར་བསྟན་
མཁྱེན་གསུམ་མཐར་ ཕྱིན་ པའི་སྐྱེས་བུ་ཡིན་པའི་ ཕྱིར། ཕྱོགས་ཆོས་
སྒྲུབ་པ་ནི། དེ་ཁོ་ན་ཉིད་མཁྱེན་པ། མཁྱེན་པ་བརྟན་པ། མ་ལུས་པ་
མཁྱེན་པ་རྣམས་ལ་མཁྱེན་པ་གསུམ་ཞེས་བཤད་པས། དེ་ཆོས་ཅན།
དེ་ཁོ་ན་ཉིད་མཁྱེན་པ་མཐར་ཕྱིན་པའི་སྐྱེས་བུ་ཡིན་ཏེ། བདེན་བཞིའི་
གནས་ལུགས་མངོན་སུམ་གྱིས་གཟིགས་པ་མཐར་ཕྱིན་པའི་སྐྱེས་བུ་
ཡིན་པའི་ཕྱིར། དེ་ཆོས་ཅན། མཁྱེན་པ་བརྟན་པ་མཐར་ཕྱིན་པའི་སྐྱེས་
བུ་ཡིན་ཏེ། དེའི་གནས་ལུགས་གཞན་ལ་ཕྱིན་ཅི་མ་ལོག་པར་སྟོན་པར་
མཛད་པ་མཐར་ ཕྱིན་ པའི་ སྐྱེས་བུ་ཡིན་ པའི་ ཕྱིར། དེ་ཆོས་ཅན། མ་
ལུས་པ་མཁྱེན་པ་མཐར་ ཕྱིན་པའི་སྐྱེས་བུ་ཡིན་ཏེ། མངོན་མཐོ་དང་
ངེས་ལེགས་ཀྱི་ཐབས་ཀྱི་ཆ་མ་ལུས་པ་མངོན་སུམ་གྱིས་གཟིགས་པ་
མཐར་ཕྱིན་པའི་སྐྱེས་བུ་ཡིན་པའི་ཕྱིར། ཁྱབ་སྒྲུབ་ནི་གོ་སླའོ། །བཞི་པ་
ལ། རྟགས་བཀོད་པ་ནི། དེ་ཆོས་ཅན། ཚད་མའི་སྐྱེས་བུ་མཐར་ཐུག་
492



ཡིན་ཏེ། །གྲོལ་བ་དོན་གཉེར་བ་སྡུག་བསྔལ་རྒྱུ་བཅས་ལས་སྐྱོབ་པར་
མཛད་པ་མཐར་ཕྱིན་པའི་སྐྱེས་བུ་ཡིན་པའི་ཕྱིར། ཕྱོགས་ཆོས་སྒྲུབ་པ་
ནི། དེ་ཆོས་ཅན། སྦྱོར་བའི་རྟགས་དེ་ཡིན་ཏེ། རང་ཉིད་ཀྱི་ཐར་ལམ་
ཕྱིན་ཅི་མ་ལོག་པར་གཟིགས་པ་ལྟར་གཞན་ལ་ཕྱིན་ཅི་མ་ལོག་པར་
སྟོན་པར་མཛད་པ་མཐར་ཕྱིན་པའི་སྐྱེས་བུ་ཡིན་པའི་ཕྱིར། ཁྱབ་པ་
སྒྲུབ་པ་ནི། རྩ་བའི་སྦྱོར་བ་ལ་ཁྱབ་པ་ཡོད་དེ། གཞན་དོན་དུ་མཛད་པ་
མཐར་ ཕྱིན་པའི་སྐྱེས་བུ་ཡིན་ན། ཚད་མའི་སྐྱེས་བུ་མཐར་ཐུག་ཡིན་
དགོས་པའི་ཕྱིར།།
༈གཉིས་པ་ལུགས་བཟློག་གིས་སྒྲུབ་པ་ལ། སྐྱོབ་པའི་རྟགས་
ཀྱིས་བདེ་གཤེགས་དཔོག་པ། བདེ་གཤེགས་ཀྱི་རྟགས་ཀྱིས་ སྟོན་པ་
དཔོག་པ། སྟོན་པའི་རྟགས་ཀྱིས་བརྩེ་བ་དཔོག་པ། བརྩེ་བའི་རྟགས་
ཀྱིས་ཚད་མའི་སྐྱེས་བུ་དཔོག་པ་དང་བཞི། དང་པོ་ལ་རྟགས་བཀོད་པ་
ནི། བཅོམ་ལྡན་འདས་ཆོས་ཅན། མཁྱེན་པ་མཐར་ཕྱིན་པའི་སྐྱེས་བུ་
ཡིན་ཏེ། གྲོལ་བ་དོན་གཉེར་བ་སྡུག་བསྔལ་རྒྱུ་བཅས་ལས་སྐྱོབ་པར་
མཛད་པ་མཐར་ཕྱིན་པའི་སྐྱེས་བུ་ཡིན་པའི་ཕྱིར། །ཕྱོགས་ཆོས་སྒྲུབ་པ་
ནི། དེ་ཆོས་ཅན། རྟགས་དེ་ཡིན་ཏེ། བདེན་བཞིའི་བླང་དོར་གཞན་ལ་
ཕྱིན་ཅི་མ་ལོག་པར་སྟོན་པར་མཛད་པ་མཐར་ཕྱིན་པའི་སྐྱེས་བུ་ཡིན་
པའི་ ཕྱིར། དེ་ལྟར་ཡང་། ཡང་ན་སྐྱོབ། བདེན་པ་བཞི་ནི་སྟོན་མཛད་
པའོ། །ཞེས་ གསུངས། ཁྱབ་ པ་ སྒྲུབ་ པ་ ནི་ངེས་ སླའོ། །གཉིས་ པ་ ལ་
493



རྟགས་བཀོད་པ་ནི། དེ་ཆོས་ཅན། བདག་མེད་རྟོགས་པའི་ཤེས་རབ་
གོམས་ པར་ མཛད་ པ་ མཐར་ ཕྱིན་ པའི་ སྐྱེས་ བུ་ ཡིན་ ཏེ། མཁྱེན་ པ་
གསུམ་མཐར་ཕྱིན་པའི་སྐྱེས་བུ་ཡིན་པའི་ཕྱིར། ཕྱོགས་ཆོས་སྒྲུབ་པ་
སྔར་བཤད་པ་ལས་ཤེས་ཤིང་། ཁྱབ་པ་སྒྲུབ་པ་རྟོགས་སླའོ། །གསུམ་
པ་ལ་རྟགས་བཀོད་པ་ནི། དེ་ཆོས་ཅན། བརྩེ་བ་སྙིང་རྗེ་ཆེན་པོ་མཐར་
ཕྱིན་པའི་སྐྱེས་བུ་ཡིན་ཏེ། གཞན་དོན་དུ་བདག་མེད་རྟོགས་པའི་ཤེས་
རབ་གོམས་པར་མཛད་པ་མཐར་ཕྱིན་པའི་སྐྱེས་བུ་ཡིན་པའི་ ཕྱིར།།
ཕྱོགས་ཆོས་སྒྲུབ་པ་ནི་སྔར་ལས་ཤེས་སོ། །ཁྱབ་པ་སྒྲུབ་པ་ནི། རྩ་བའི་
སྦྱོར་བ་ལ་ཁྱབ་པ་ཡོད་དེ། གཞན་དོན་དུ་བདག་མེད་རྟོགས་པའི་ཤེས་
རབ་གོམས་པ་མཐར་ཕྱིན་པའི་སྔོན་དུ་སློབ་ལམ་གྱི་གནས་སྐབས་སུ་
སྙིང་རྗེ་ཆེན་པོ་གོམས་པ་དེ་འགྲོ་དགོས་པའི་ཕྱིར། བཞི་པ་ལ་རྟགས་
བཀོད་ པ་ནི། དེ་ཆོས་ཅན། ཚད་ མའི་ སྐྱེས་ བུ་ མཐར་ ཐུག་ ཡིན་ ཏེ།
ལེགས་པ་གསུང་བ་དང་བདེན་པ་གསུང་བ་མཐར་ཕྱིན་པའི་སྐྱེས་བུ་
ཡིན་པའི་ཕྱིར། ཕྱོགས་ཆོས་སྒྲུབ་པ་ནི། དེ་ཆོས་ཅན། དང་པོ་དེ་མཐར་
ཕྱིན་པའི་སྐྱེས་བུ་ཡིན་ཏེ། བརྩེ་བ་སྙིང་རྗེ་ཆེན་པོ་མཐར་ཕྱིན་པའི་སྐྱེས་
བུ་ཡིན་པའི་ཕྱིར། དེ་ཆོས་ཅན། ཕྱི་མ་དེ་མཐར་ཕྱིན་པའི་སྐྱེས་བུ་ཡིན་
ཏེ། ཇི་སྙེད་པ་མཁྱེན་པ་མཐར་ཕྱིན་པའི་སྐྱེས་བུ་ཡིན་པའི་ཕྱིར། །ཁྱབ་
པ་སྒྲུབ་པ་ནི། རྩ་ བའི་ སྦྱོར་བ་ལ་ ཁྱབ་པ་ཡོད་དེ། །འབྲས་བུ་དོན་
གཉིས་ཕུན་ཚོགས་མཐར་ཕྱིན་པའི་སྐྱེས་བུ་ཡིན་ན། ཚད་མའི་སྐྱེས་བུ་
494



མཐར་ཐུག་ཡིན་དགོས་པའི་ཕྱིར། འདི་དག་ནི་དེ་ཕྱིར་ཚད་ཡིན་ཞེས་
སོགས་ ཀྱི་དོན་ནོ། །གཉིས་པ་ལ། བསམ་པ་ཕུན་ཚོགས་བཤད་པ་
དང༌། སྦྱོར་བ་ཕུན་ཚོགས་བཤད་པ་གཉིས། དང་པོ་ལ། དངོས་དང་།
ཚད་མེད་བཞི་བྱེ་བྲག་ཏུ་བཤད་པ་གཉིས། དང་པོ་ནི། ཐེག་ཆེན་སློབ་
པའི་རྒྱུད་ཀྱི་ སྙིང་ རྗེ་ཆེན་པོ་དང་། ལྷག་བསམ་རྣམ་དག་དང་། ཐེག་
ཆེན་ཀུན་རྫོབ་སེམས་བསྐྱེད་རྣམས་བསམ་པ་ཕུན་ཚོགས་སུ་འཇོག་
ཅིང་། དེས་མཚོན་དེའི་རྒྱུད་ཀྱི་སེམས་ཅན་ཐམས་ཅད་ལ་དམིགས་ནས་
མར་ཤེས་པ། །དྲིན་དྲན་པ། །དྲིན་དུ་གཟོ་བ། ཡིད་འོང་གི་བྱམས་པ་
སོགས་ཀྱང་དེར་འཇོག་པ་ཡིན་ནོ། །དེ་ཡང་སེམས་ཅན་ཐམས་ཅད་
མར་ཤེས་པ་ལ་བརྟེན་ནས་དྲིན་དྲན་པ། དེ་ལ་བརྟེན་ནས་དྲིན་དུ་གཟོ་
བ། དེ་ལ་བརྟེན་ནས་ཡིད་འོང་གི་བྱམས་པ། དེ་ལ་བརྟེན་ནས་སྙིང་རྗེ་
ཆེན་པོ། དེ་ལ་བརྟེན་ནས་ལྷག་བསམ་རྣམ་དག །དེ་ལ་བརྟེན་ནས་
ཐེག་ཆེན་ཀུན་རྫོབ་སེམས་བསྐྱེད། དེ་ལ་བརྟེན་ནས་བླ་ན་མེད་པའི་
བྱང་ཆུབ་འབྱུང་བ་སྟེ་བདུན་པོ་འདི་དག་ལ་སྙིང་རྗེ་རྒྱུ་འབྲས་མན་ངག་
བདུན་མ་ཞེས་བརྗོད་པ་ཡིན་ཅིང་རང་གི་འབྲས་བུར་གྱུར་པའི་ཞེས་
སྦྱར་ན་ལེགས་གསུངས་སོ། །གཉིས་པ་ནི། རང་གི་ཐུན་མོང་མ་ཡིན་
པའི་བདག་རྐྱེན་དུ་གྱུར་པའི་བསམ་གཏན་བཞི་པའི་དངོས་གཞིའི་
སྙོམས་འཇུག་ལ་བརྟེན་ནས་བྱུང་ཞིང་། སེམས་ཅན་ཚད་མེད་པ་ལ་
དམིགས་ནས་རང་ཤུགས་ཀྱིས་བདེ་བ་དང་ལྡན་པར་འདོད་པའི་རྣམ་པ་
495



ཅན་ གྱི་ སེམས་བྱུང་དེ་ བྱམས་པ་ཚད་མེད་དང་། ཟུར་དང་པོ་ ཕྱི་མ་
གསུམ་ལ་ཡང་སྦྱོར། སྡུག་བསྔལ་གྱིས་མནར་བའི་སེམས་ཅན་ཚད་
མེད་པ་ལ་དམིགས་ནས་སྡུག་བསྔལ་དང་བྲལ་བར་འདོད་པའི་རྣམ་པ་
ཅན་གྱི་སེམས་བྱུང་དེ་སྙིང་རྗེ་ཚད་མེད་དང་། སེམས་ཅན་ཚད་མེད་པ་
ལ་དམིགས་ནས་རང་ཤུགས་ཀྱིས་བདེ་བ་དང་མི་འབྲལ་བར་འདོད་
པའི་རྣམ་པ་ཅན་ གྱི་ སེམས་བྱུང་དེ་དགའ་བ་ཚད་མེད་དང་། དེ་ལ་
དམིགས་ནས་རང་ཤུགས་ཀྱིས་ཆགས་སྡང་དང་བྲལ་བར་འདོད་པའི་
རྣམ་པ་ཅན་ གྱི་ སེམས་བྱུང་ དེ་ བཏང་སྙོམས་ཚད་མེད་དུ་འཇོག་གོ།
བཞི་པོ་དེ་རེ་རེ་ལ་ཡང་སེམས་ཅན་ལ་དམིགས་པ། ཆོས་ལ་དམིགས་
པ། དམིགས་མེད་ལ་དམིགས་པ་གསུམ་གསུམ་དུ་ཡོད་ཅིང་། །དེ་ཡང་
སྙིང་རྗེ་ལྟ་བུ་ལ་མཚོན་ན། མི་རྟག་པ་དང་རྟག་གཅིག་རང་དབང་ཅན་
གྱིས་སྟོང་པ་དང་གང་ཟག་གི་བདག་མེད་རྣམས་ཀྱིས་ཁྱད་པར་དུ་བྱས་
ནས་དམིགས་པ་མ་ཡིན་པར་སེམས་ཅན་སྡུག་བསྔལ་གྱིས་མནར་བ་ལ་
མི་བཟོད་པ་ཙམ་གྱི་སྒོ་ནས་སྡུག་བསྔལ་གྱིས་མནར་བའི་སེམས་ཅན་
ལ་དམིགས་ནས་དེ་མཐའ་དག་དང་བྲལ་བར་འདོད་པའི་སྙིང་རྗེ་ནི་
སེམས་ཅན་ལ་དམིགས་པའི་སྙིང་རྗེ་དང་། གང་ཟག་གི་བདག་མེད་ཀྱི་
ཁྱད་པར་དུ་མ་བྱས་པར་མི་རྟག་པ་དང་རྟག་གཅིག་རང་དབང་ཅན་
གྱིས་སྟོང་པ་གང་རུང་གི་ཁྱད་པར་དུ་བྱས་ནས་སྡུག་བསྔལ་གྱིས་མནར་
བའི་སེམས་ཅན་མཐའ་དག་ལ་དམིགས་ནས་སྡུག་བསྔལ་མཐའ་དག་
496



དང་བྲལ་བར་འདོད་པའི་རྣམ་པ་ཅན་གྱི་སྙིང་རྗེ་ནི་ཆོས་ལ་དམིགས་
པའི་སྙིང་རྗེ་དང་། གང་ཟག་གི་བདག་མེད་ཀྱི་ཁྱད་པར་དུ་བྱས་ནས་
སྡུག་བསྔལ་གྱིས་མནར་བའི་སེམས་ཅན་མཐའ་དག་ལ་ཞེས་སོགས་ཀྱི་
སྙིང་རྗེ་ནི་དམིགས་མེད་ལ་དམིགས་པའི་སྙིང་རྗེར་འཇོག་པ་ཡིན་ཅིང་།
དེ་གསུམ་གྱི་ཁྱད་པར་ནི་རྣམ་པའི་སྒོ་ནས་འབྱེད་པ་མ་ཡིན་གྱི་དམིགས་
པའི་སྒོ་ནས་འབྱེད་པ་ཡིན་ཏེ། འཇུག་འགྲེལ་ལས། ཆོས་ལ་དམིགས་
པ་དང་དམིགས་པ་མེད་པའི་སྙིང་རྗེ་ཡང་དམིགས་པའི་སྒོ་ནས་གསལ་
བའི་ཕྱིར། ཞེས་ གསུངས་ པའི་ ཕྱིར། འདོད་ པ་ དང་ གཟུགས་མེད་ ཀྱི་
སས་བསྡུས་ཀྱི་ཚད་མེད་བཞི་པོ་དེ་གང་རུང་མེད་ཅིང་། དེ་བཞི་པོ་གང་
རུང་ཡིན་ན། གཟུགས་ཀྱི་སས་བསྡུས་ཡིན་པས་ཁྱབ་བོ། །དེས་ན་བྱང་
སེམས་ཡིན་ན། བཞི་པོ་དེ་ཐོབ་པའི་གང་ཟག་ཡིན་པས་ཁྱབ་སྟེ། དེ་
ཡིན་ན། སྙིང་རྗེ་ཆེན་པོ་ཐོབ་པའི་གང་ཟག་ཡིན་དགོས། དེ་ཡིན་ན།
སྙིང་རྗེ་ཚད་མེད་སོགས་ཐོབ་པའི་གང་ཟག་ཡིན་དགོས་པའི་ཕྱིར། ཁོ་
ན་རེ། དེ་ལྟར་ན། མངོན་པ་ཀུན་བཏུས་ལས། ཕྱི་རོལ་པའམ་ཉན་ཐོས་
སམ་བྱང་ཆུབ་སེམས་དཔའ་ཡང་རུང་སྟེ། དག་པའི་བསམ་གཏན་བཞི་
ལ་བརྟེན་ནས་ཚད་མེད་པ་རྣམས་མངོན་པར་འགྲུབ་བོ། །ཞེས་ཚད་
མེད་བཞི་གསར་དུ་སྒྲུབ་དགོས་ཀྱི་བྱང་སེམས་ཡོད་པར་གསུངས་པ་
དང་འགལ་ལོ་ཞེ་ན། སྐྱོན་མེད་དེ། ལུང་དེས་ནི་ཐེག་ཆེན་གྱི་སྦྱོར་ལམ་
དུ་གྱུར་པའི་ཚད་མེད་བཞི་གསར་དུ་སྒྲུབ་དགོས་པའི་ཐེག་ཆེན་ཚོགས་
497



ལམ་པ་དང་། ཐེག་ཆེན་གྱི་མཐོང་ལམ་སོགས་སུ་གྱུར་པའི་དེ་བཞི་
གསར་དུ་སྒྲུབ་དགོས་པའི་ཐེག་ཆེན་སྦྱོར་ལམ་པ་ཡོད་པར་བསྟན་པ་
ཙམ་ཡིན་པའི་ཕྱིར་རོ། །སྙིང་རྗེ་ཚད་མེད་རྒྱུད་ལྡན་གྱི་གང་ཟག་ཡིན་
ན། སྙིང་རྗེ་ཆེན་པོ་རྒྱུད་ལྡན་གྱི་གང་ཟག་ཡིན་པས་མ་ཁྱབ་སྟེ། སྙིང་རྗེ་
ཚད་མེད་རྒྱུད་ལྡན་གྱི་ཕྱི་རོལ་པ་ཡོད་པ་གང་ཞིག །དེ་རྒྱུད་ལྡན་གྱི་
ཐེག་དམན་གྱི་གང་ཟག་ཀྱང་ཡོད་པའི་ཕྱིར། རྟགས་གཉིས་ཀ་གྲུབ་སྟེ།
ཕྱི་རོལ་པའམ་ཞེས་སོགས་ཀུན་བཏུས་ཀྱི་ལུང་དེའི་བསྟན་དོན་གྲུབ་
པའི་ཕྱིར། དེས་ན་སྙིང་རྗེ་ཆེན་པོ་རྒྱུད་ལྡན་གྱི་ཐེག་དམན་གྱི་གང་ཟག་
མེད་དེ། ཐེག་དམན་གྱི་གང་ཟག་གི་རྒྱུད་ཀྱི་སྙིང་རྗེ་ཡིན་ན། སྙིང་རྗེ་
ཆེན་པོ་མ་ཡིན་དགོས་པའི་ཕྱིར་ཏེ། དེ་ཡིན་ན། སྙིང་རྗེ་དམན་པ་ཡིན་
དགོས་པའི་ཕྱིར་ཏེ། སྙིང་ རྗེ་དམན་པ་ཉིད་ ཕྱིར་ཡང་། ཞེས་གསུངས་
པའི་ ཕྱིར། གཉིས་པ་ནི། ཐེག་ ཆེན་ སློབ་ པའི་ རྒྱུད་ ཀྱི་ གང་ ཟག་ གི་
བདག་མེད་རྟོགས་པའི་ཤེས་རབ་ནི་སྦྱོར་བ་ཕུན་ཚོགས་སུ་འཇོག་པ་
ཡིན་ཅིང་། དེ་འདྲའི་ཤེས་རབ་དེ་ལ་སྟོན་པའི་མིང་གིས་འདོགས་པའི་
རྒྱུ་མཚན་ཡོད་དེ། དེ་སྟོན་པ་ཕུན་ཚོགས་ཐོབ་བྱེད་ཀྱི་ཐབས་ཡིན་པའི་
རྒྱུ་མཚན་ གྱིས་ དེ་ ལྟར་བཏགས་ པའི་ ཕྱིར། དེ་ལྟར་བཏགས་པ་ལ་
དགོས་པ་ཡོད་དེ། སྟོན་པ་ཕུན་ཚོགས་ཐོབ་པ་ལ་དེ་འདྲའི་ཤེས་རབ་
གོམས་པ་སྔོན་དུ་འགྲོ་དགོས་སོ་ཞེས་ཤེས་པར་བྱ་བའི་ཆེད་ཡིན་པའི་
ཕྱིར། དེས་མཚོན་ནས་ཐེག་ཆེན་སློབ་པའི་རྒྱུད་ཀྱི་སྦྱིན་སོགས་ཀྱི་སྤྱོད་
498



པ། བསྡུ་བའི་དངོས་པོ་བཞི། བྱང་ཕྱོགས་སོ་བདུན་རྣམས་ཀྱང་སྦྱོར་བ་
ཕུན་ཚོགས་སུ་བསྡུ་བར་བྱ་བ་ཡིན་ནོ། །གསུམ་པ་ནི། སྤངས་པ་ཁྱད་
པར་གསུམ་ལྡན་གྱི་བདེ་བར་གཤེགས་པ་དང་རྟོགས་པ་ཁྱད་པར་
གསུམ་ལྡན་གྱི་བདེ་བར་གཤེགས་པ་ནི་རང་དོན་ཕུན་ཚོགས་དང༌།
འདུལ་བྱ་རྣམས་ལ་རང་རང་གི་སྐལ་བ་དང་འཚམས་པར་གཟུགས་
སྐུའི་རྣམ་པ་བསྟན་པའི་སྒོ་ནས་སྡུག་བསྔལ་རྒྱུ་བཅས་ལས་སྐྱོབ་པར་
མཛད་པ་མཐར་ཕྱིན་པ་ནི་གཞན་དོན་ཕུན་ཚོགས་སུ་འཇོག་པ་ཡིན་ནོ།
སྐྱེ་བ་སྔ་ཕྱི་སྒྲུབ་པའི་རིགས་པ་བཤད་པ།
༈ སྐྱེ་བ་ཡོངས་སུ་ལེན་པ་ན། ཞེས་སོགས་ཀྱི་སྐབས་སུ་
གཞུང་དོན་དང་། མཐར་དཔྱད་པ་གཉིས། དང་པོ་ནི། གཞུང་འདི་གང་
ལས་འཕྲོས་ན། སྒྲུབ་བྱེད་ཐུགས་རྗེ་གོམས་ལས་དེ། ཞེས་བཤད་པ་ལ་
ཁོ་ན་རེ། དེ་མི་འཐད་དེ། སྐྱེ་བ་སྔ་ཕྱི་དུ་མར་ཐུགས་རྗེ་ཆེན་པོ་གོམས་
པ་མཐར་ཕྱིན་པ་མེད་པའི་ཕྱིར་ཏེ། སྐྱེ་བ་སྔ་ཕྱི་མེད་པའི་ཕྱིར་ཞེ་ན། དེ་
འགོག་པ་ལ་གཞུང་འདི་གསུངས། ངག་དོན་ནི། མངལ་ནས་སྐྱེས་མ་
ཐག་པའི་རིག་པ་ཆོས་ཅན། རང་གི་ཉེར་ལེན་དུ་གྱུར་པའི་རིག་པ་སྔ་མ་
སྔོན་དུ་སོང་སྟེ། རིག་པ་ཡིན་པའི་ཕྱིར། དཔེར་ན་ད་ལྟར་གྱི་རིག་པ་
སྐད་ཅིག་གཉིས་པ་བཞིན། །སྐྱེས་བུ་འཆི་ཁ་མའི་རྒྱུད་ཀྱི་རིག་པ་ཆོས་
ཅན། རང་འབྲས་ རིག་ པ་ ཕྱི་མ་མཚམས་སྦྱོར་ཏེ། རིག་པ་ཡིན་པའི་
ཕྱིར། དཔེར་ན་ད་ལྟར་གྱི་རིག་པ་སྐད་ཅིག་དང་པོ་བཞིན་ནོ། །གཉིས་
499



པ་ལ། རིག་པའི་ཡ་མཐའ་ཐུག་མེད་དུ་སྒྲུབ་པ། མ་མཐའ་ཐུག་མེད་དུ་
སྒྲུབ་པ། དེ་དག་གི་དགོས་པ་བཤད་པ། མཐར་ཐུག་ཐེག་པ་གསུམ་དུ་
གྲུབ་མ་གྲུབ་དཔྱད་པ། དེ་དག་གི་གྲུབ་པའི་དོན་བཤད་པའོ། །དང་པོ་
ལ། རྟགས་བཀོད་པ་དང་། །ཚུལ་སྒྲུབ་པ་གཉིས། དང་པོ་ནི། རྩ་བའི་
སྦྱོར་བ་དང་པོ་དེ་ཉིད་དོ། །གཉིས་པ་ལ། ཕྱོགས་ཆོས་སྒྲུབ་པ་དང་།
ཁྱབ་པ་སྒྲུབ་པ་གཉིས། དང་པོ་ནི། མངལ་ནས་སྐྱེས་མ་ཐག་པའི་རིག་
པ་ཆོས་ཅན། རིག་པ་ཡིན་ཏེ། རང་རྒྱུ་ལས་མྱོང་བ་གསལ་རིག་ཙམ་དུ་
སྐྱེས་པའི་ཕྱིར། གཉིས་པ་ནི། རྩ་བའི་སྦྱོར་བ་ལ་ཁྱབ་པ་ཡོད་དེ། ལུས་
ཀྱིས་སེམས་ཀྱི་ཉེར་ལེན་མི་བྱེད་པའི་ ཕྱིར། མ་གྲུབ་ན། ཤི་ལུས་ལ་
ཡང་ སེམས་ བཟློག་ པ་ མེད་ པར་ གནས་ པར་ ཐལ། ཉེར་ ལེན་ ལུས་
གནས་པའི་ཕྱིར། གཉིས་པ་ལ། རྟགས་བཀོད་པ་ནི། རྩ་བའི་སྦྱོར་བ་
གཉིས་པ་དེ་ཉིད་དོ། །ཕྱོགས་ཆོས་སྒྲུབ་པ་ནི་སྔ་མ་ལས་ཤེས་སོ། །ཁྱབ་
པ་སྒྲུབ་པ་ནི། རྩ་བའི་སྦྱོར་བ་ལ་ཁྱབ་པ་ཡོད་དེ། སེམས་ཀྱིས་ལུས་ཀྱི་
ཉེར་ལེན་མི་བྱེད་པའི་ཕྱིར། མ་གྲུབ་ན། གཟུགས་མེད་ཁམས་ན་ཡང་
ལུས་ཡོད་པར་ཐལ། དེ་ན་ཉེར་ལེན་སེམས་ཡོད་པའི་ཕྱིར། གསུམ་པ་
ལ། ཐུན་མོང་བའི་དགོས་པ་དང་། སོ་སོའི་དགོས་པ་གཉིས། དང་པོ་
ནི། རིག་པའི་ཡ་མཐའ་ཐུག་མེད་དུ་སྒྲུབ་པ་དང་མ་མཐའ་ཐུག་མེད་དུ་
སྒྲུབ་པའི་རིགས་པ་བསྟན་པ་ཆོས་ཅན། དགོས་པ་ཡོད་དེ། བཅོམ་ལྡན་
འདས་ཚད་མའི་སྐྱེས་བུ་མཐའ་ཐུག་ཏུ་སྒྲུབ་པའི་ཕྱོགས་ཆོས་འགྲུབ་
500



པར་ བྱ་བའི་ཆེད་ཡིན་པའི་ཕྱིར། དེ་དག་བསྟན་པ་ལ་བརྟེན་ནས་དེ་
འགྲུབ་ནུས་པ་ཡང་ཡིན་ཏེ། དེ་ལ་བརྟེན་ནས་སྐྱེ་བ་སྔ་ཕྱི་ཡོད་པར་
འགྲུབ་ཅིང་དེ་གྲུབ་པ་ན། སྙིང་རྗེ་ཆེན་པོ་སྐྱེ་བ་སྔ་ཕྱི་དུ་མར་གོམས་པ་
མཐར་ཕྱིན་པ་དེ་ཡོད་པར་འགྲུབ་ལ། དེ་གྲུབ་པས་དེ་སྒྲུབ་ཀྱི་ཕྱོགས་
ཆོས་འགྲུབ་པར་འགྱུར་པའི་ཕྱིར། གཉིས་པ་ནི། རིག་པའི་ཡ་མཐའ་
ཐུག་མེད་དུ་སྒྲུབ་པའི་རིགས་པ་གཏན་ལ་ཕབ་པ་ཆོས་ཅན། །དགོས་པ་
ཡོད་དེ། །རྣམ་མཁྱེན། །ཐེག་ཆེན་གྱི་སྒོམ་ལམ། ཐེག་ཆེན་གྱི་མཐོང་
ལམ། ཐེག་ཆེན་གྱི་སྦྱོར་ལམ། ཐེག་ཆེན་གྱི་ཚོགས་ལམ། ལྷག་བསམ་
རྣམ་དག །སྙིང་རྗེ་ཆེན་པོ། ཡིད་འོང་གི་བྱམས་པ། དྲིན་དུ་གཟོ་བ།
དྲིན་དྲན་པ། སེམས་ཅན་ཐམས་ཅད་མར་ཤེས་པའི་བློ། འཁོར་བ་སྤྱི་
དང་བྱེ་བྲག་གི་སྡུག་བསྔལ་བསམ་པའི་བློ། ལས་འབྲས་ལ་ཡིད་ཆེས་
ཀྱི་དད་པ། ངན་འགྲོའི་སྡུག་བསྔལ་ལས་སྐྱོབ་པར་བྱེད་པའི་སྐྱབས་
འགྲོ་ རྣམ་ དག །ཐར་ པ་ ཐོབ་ འདོད། སྡུག་ བསྔལ་ ལས་ འབྲལ་
འདོད་ཀྱི་བློ། སྡུག་བསྔལ་གྱི་ཉེས་དམིགས་དང་ཐར་པའི་ཡོན་ཏན་དྲན་
པའི་བློ། དལ་འབྱོར་གྱི་རྟེན་ལ་སྙིང་པོ་ལེན་འདོད་ཀྱི་བློ། དལ་འབྱོར་
རྙེད་ དཀའ་དོན་ཆེ་ བསམ་ པའི་ བློ། །ཐེག་ཆེན་ གྱི་དགེ་བའི་བཤེས་
གཉེན་ཚུལ་བཞིན་དུ་བསྟེན་པའི་བློ་སྟེ་སྔ་མ་སྔ་མ་དེ་རྣམས་རེ་རེ་ནས་
ཡིན་ན། །རང་གི་ཉེར་ལེན་དུ་གྱུར་པའི་ཕྱི་མ་ཕྱི་མ་དེ་རྣམས་ལས་བྱུང་
བས་ཁྱབ་བོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར། རིག་པའི་མ་
501



མཐའ་ཐུག་མེད་དུ་སྒྲུབ་པའི་རིགས་པ་བསྟན་པའི་དགོས་པ་ནི། ལམ་
གྱི་རྩ་བ་དགེ་བའི་བཤེས་གཉེན་ཚུལ་བཞིན་དུ་བརྟེན་པ་ནས་བཟུང་སྟེ་
རྣམ་མཁྱེན་གྱི་བར་གྱི་ལམ་དེ་རྣམས་སྔ་མ་སྔ་མ་ཉམས་སུ་བླངས་པར་
བརྟེན་ནས་ཕྱི་མ་ཕྱི་མ་རྣམས་གདོན་མི་ཟ་བར་འབྱུང་བར་ངེས་སོ་ཞེས་
ཤེས་པར་བྱ་བའི་ཆེད་ཡིན་པའི་ཕྱིར་རོ། །མདོར་བསྡུ་ན། རིགས་པ་
གཉིས་པོ་དེ་གཏན་ལ་ཕབ་པ་ཆོས་ཅན། དགོས་པ་ཡོད་དེ། འབྲས་བུ་
བདེ་སྡུག་གཉིས་པོ་དེ་རང་རང་གི་རྒྱུར་གྱུར་པའི་དགེ་མི་དགེ་གཉིས་
ལས་ བྱུང་ ཞིང་། རྒྱུ་དགེ་མི་དགེ་གཉིས་ལ་བརྟེན་ནས་ རང་ རང་ གི་
འབྲས་བུར་གྱུར་པའི་བདེ་སྡུག་གཉིས་འབྱུང་བར་ངེས་སོ་ཞེས་ཤེས་
པར་བྱ་བའི་ཆེད་ཡིན་པའི་ཕྱིར། བཞི་པ་ནི། སྡེ་བདུན་མདོ་དང་བཅས་
པའི་སྐབས་འདིར་མཐར་ཐུག་ཐེག་པ་གསུམ་དུ་མ་གྲུབ་པར་གཅིག་ཏུ་
གྲུབ་ཏེ། སྐབས་འདིར་གཉེན་པོས་ སྤང་དུ་མི་རུང་བའི་སྒྲིབ་པ་མེད་
པར་གསུངས་ཤིང་སེམས་ཀྱི་རང་བཞིན་འོད་གསལ་བར་ཡང་གསུངས་
པའི་ ཕྱིར་ དང་། །རྟག་ ཉིད་ ཕྱིར་ རམ་ཐབས་མེད་ ཕྱིར། ཞེས་ སོགས་
དང་། །སེམས་ཀྱི་རང་བཞིན་འོད་གསལ་ཏེ། དྲི་མ་རྣམས་ནི་གློ་བུར་བ།
།ཞེས་གསུངས་པའི་ཕྱིར། གཞན་ཡང་། མཐར་ཐུག་ཐེག་པ་གསུམ་དུ་
གྲུབ་པ་མ་ཡིན་ཏེ། སྤངས་རྟོགས་མཐར་ཕྱིན་པའི་ཉན་ཐོས་ཀྱི་ཐེག་པ་
མེད་པའི་ཕྱིར་ཏེ། དེ་མཐར་ཕྱིན་པའི་ཉན་ཐོས་མེད་པའི་ཕྱིར་ཏེ། དེ་
མཐར་ཕྱིན་པའི་གང་ཟག་ཡིན་ན། ཚད་མའི་སྐྱེས་བུ་མཐར་ཐུག་ཡིན་
502



དགོས་པར་བདེ་གཤེགས་སྟོན་པའི་གཞུང་རྣམས་ཀྱི་བསྟན་པའི་ཕྱིར།
ལྔ་པ་ནི། སྔར་བཤད་པའི་རིགས་པ་རྣམས་ལ་བརྟེན་ནས་ཚད་མའི་
སྐྱེས་བུ་མཐར་ཐུག་དེ་འགྲུབ་པར་འགྱུར་ཏེ། དེ་ལ་བརྟེན་ནས་སྐྱེ་བ་སྔ་
ཕྱི་ཡོད་པར་གྲུབ། དེ་གྲུབ་པས་སྐྱེ་བ་སྔ་ཕྱི་དུ་མར་བསམ་སྦྱོར་ཕུན་
ཚོགས་གོམས་པ་ཡོད་པར་འགྲུབ་ལ། དེ་གྲུབ་པ་ན་དེ་ལྟར་གོམས་པ་
ལས་བྱུང་བའི་དོན་གཉིས་མཐར་ཕྱིན་པའི་སྐྱེས་བུ་ཡོད་པར་གྲུབ་ཅིང་།
དེ་གྲུབ་པས་ཚད་མའི་སྐྱེས་བུ་མཐར་ཐུག་ཡོད་པར་འགྲུབ་པར་འགྱུར་
བའི་ཕྱིར་རོ།། །
རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲའི་ཁྱད་
པར་བཤད་པ།
༈ དེས་ན་འདི་ནི་རིགས་དང་ནི། །ཚོགས་པ་བརྗོད་པའི་
ཁྱད་ པར་ ཡིན། ཞེས་པའི་སྐབས་ སུ་ གཞུང་དོན་དང༌། མཐའ་
དཔྱད་ པ་ གཉིས། དང་ པོ་ ནི། གཞུང་ འདི་ གང་ ལས་ འཕྲོས་ན། རང་
རེས་གོང་དུ་རིགས་དོན་གཞན་དང་ཚོགས་པ་དོན་གཞན་བཀག་པ་ལ།
ཁོ་ན་རེ། དེ་མི་འཐད་པར་ཐལ། རིགས་བརྗོད་ ཀྱི་སྒྲས་རིགས་དོན་
གཞན་བརྗོད་བྱར་བྱེད་ཅིང་ཚོགས་བརྗོད་ཀྱི་སྒྲས་ཚོགས་པ་དོན་གཞན་
བརྗོད་ བྱར་ བྱེད་ པའི་ ཕྱིར་། མ་གྲུབ་ན། རིགས་ བརྗོད་ ཀྱི་ སྒྲ་ དང་
ཚོགས་བརྗོད་ཀྱི་སྒྲའི་ཁྱད་པར་མི་འཐད་པར་ཐལ། མ་གྲུབ་པའི་ཕྱིར་
ཞེ་ན། ཁྱབ་པ་མེད་ཀྱི་ལན་སྟོན་པ་ལ་གཞུང་འདི་གསུངས། ངག་དོན་
503



ནི། ཐལ་འགྱུར་དེ་ལ་ཁྱབ་པ་མེད་དེ། རིགས་བརྗོད་ཀྱི་སྒྲས་རིགས་
ཅན་བརྗོད་བྱར་མི་སྤོང་ཞིང་ཚོགས་བརྗོད་ ཀྱི་ སྒྲས་ཚོགས་པ་ཅན་
བརྗོད་བྱར་སྤོང་བ་དེ་དེ་གཉིས་ཀྱི་ཁྱད་པར་ཡིན་པའི་ཕྱིར། གཉིས་པ་
ལ། མཚན་ཉིད། འགལ་མི་འགལ་དཔྱད་ པ། རིགས་བརྗོད་ཀྱི་སྒྲས་
རིགས་ཅན་བརྗོད་བྱར་མི་ སྤོང་ཞིང་ཅིག་ཤོས་ཀྱི་དེ་ སྤོང་བའི་དོན་
བཤད་པ་དང་གསུམ། དང་པོ་ནི། རང་ཉིད་དངོས་མིང་དུ་འཇུག་པའི་
གཞི་ཡང་ཡིན་། རིགས་སྤྱི་ཡང་ཡིན་པའི་གཞི་མཐུན་སྲིད་པའི་མཉན་
བྱ། རང་ ཉིད་ རིགས་ བརྗོད་ ཀྱི་ སྒྲ་ ཡིན་ པའི་ མཚན་ ཉིད། རང་ ཉིད་
དངོས་མིང་དུ་འཇུག་པའི་གཞི་ཡང་ཡིན། ཚོགས་སྤྱི་ཡང་ཡིན་པའི་གཞི་
མཐུན་ སྲིད་པའི་མཉན་ བྱ། རང་ཉིད་ཚོགས་བརྗོད་ ཀྱི་སྒྲ་ཡིན་པའི་
མཚན་ཉིད། གཉིས་པ་ནི། རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲ་
གཉིས་མི་འགལ་ཏེ། རིགས་བརྗོད་ཀྱི་སྒྲ་ཡིན་ལ་ཚོགས་བརྗོད་ཀྱི་སྒྲ་
མ་ཡིན་པའི་མུ། ཕྱི་མ་དེ་ཡིན་ལ་སྔ་མ་དེ་མ་ཡིན་པའི་མུ། དེ་གཉིས་ཀ་
ཡིན་པའི་མུ། དེ་གཉིས་ཀ་མ་ཡིན་པའི་མུ་དང་བཞི་ཡོད་པའི་ཕྱིར། དང་
པོ་ནི། ཤེས་བྱ་ཞེས་པའི་སྒྲ་ལྟ་བུ། གཉིས་པ་ནི། ཀ་བུམ་གཉིས་ཞེས་
པའི་སྒྲ་ལྟ་བུ། གསུམ་པ་ནི། བུམ་པ་ཞེས་པའི་སྒྲ་ལྟ་བུ། བཞི་པ་ནི། རི་
བོང་ར་ཞེས་པའི་སྒྲ་ལྟ་བུའོ། །གསུམ་པ་ནི། བུམ་པ་ཞེས་པའི་སྒྲ་དེ་
རིགས་ཅན་གསེར་བུམ་བརྗོད་བྱར་མི་སྤོང་བ་སྟེ་དེ་ལ་དངོས་སུ་འཇུག་
ཅིང་། དེ་ཚོགས་པ་ཅན་བུམ་པའི་ཚོགས་པ་ན་ཡོད་པའི་རྡུལ་ཕྲན་རེ་རེ་
504



བ་རྣམས་བརྗོད་བྱར་སྤོང་བ་སྟེ་དེ་རྣམས་ལ་དངོས་སུ་མི་འཇུག་ཅེས་
པའོ།།
༈ ཚེ་འདི་ཉིད་ཀྱི་སྐྱེ་མཆེད་ལྔ། ལུས་གཞན་སྐྱེད་པའི་རྒྱུ་ཉིད་
ཡིན། ཞེས་པར་གཞུང་དོན་དང༌། མཐའ་དཔྱད་པ་གཉིས། དང་པོ་ནི།
རང་རེས་གོང་དུ་ལུས་ཡིད་བློའི་ཉེར་ལེན་ཡིན་པ་དང་སེམས་ཀྱིས་ལུས་
ཀྱི་ཉེར་ལེན་བྱེད་པ་བཀག་པ་ལ། ཁོ་ན་རེ། འདོད་པ་ནས་འདོད་པར་
ཤི་འཕོས་མ་ཐག་པའི་གང་ཟག་གི་རྒྱུད་ཀྱི་མིག་སོགས་སྐྱེ་མཆེད་ལྔའི་
དངོས་ཀྱི་ཉེར་ལེན་ཇི་ལྟ་བུ་ཞེ་ན། དེ་ངོས་འཛིན་པ་ལ་གཞུང་འདི་བྱུང།
ངག་དོན་ནི། འདོད་པ་ནས་འདོད་པར་འཆི་འཕོ་ཁ་མའི་གང་ཟག་གི་
རྒྱུད་ཀྱི་མིག་སོགས་སྐྱེ་མཆེད་ལྔ་ཆོས་ཅན། སྔར་གྱི་དེའི་དངོས་ཀྱི་ཉེར་
ལེན་ཡིན་ཏེ། དེ་རང་གི་རྫས་རྒྱུན་དུ་གཙོ་བོར་དངོས་སུ་སྐྱེད་བྱེད་ཡིན་
པའི་ ཕྱིར། གཉིས་ པ་ ལ། གཟུགས་ མེད་ ཁམས་ ནས་ འདོད་ པ་ དང་
གཟུགས་ སུ་ ཤི་འཕོས་མ་ ཐག་ པའི་ གང་ ཟག་ གི་ རྒྱུད་ལ་ དབང་པོ་
གཟུགས་ཅན་པ་ཡོད་མེད་དཔྱད་པ། འདོད་པ་ནས་འདོད་པ་དང་དེ་
ནས་གཟུགས་དང་གཟུགས་ནས་གཟུགས་དང་དེ་ནས་འདོད་པར་ཤི་
འཕོས་མ་ཐག་པའི་གང་ཟག་གི་རྒྱུད་ཀྱི་མིག་སོགས་སྐྱེ་མཆེད་ལྔའི་
དངོས་ཀྱི་ཉེར་ལེན་ངོས་བཟུང་བ། །ཁམས་འོག་མ་གཉིས་གང་ཡང་
རུང་བ་ནས་དེ་གཉིས་གང་རུང་གཅིག་ཏུ་ཤི་འཕོས་མ་ཐག་པའི་གང་
ཟག་གི་རྒྱུད་ཀྱི་སེམས་ཀྱི་ཉེར་ལེན་དང་ལྷན་ཅིག་བྱེད་རྐྱེན་ངོས་བཟུང་
505



བ་དང་གསུམ། དང་པོ་ནི། གཟུགས་མེད་ཁམས་ནས་འདོད་པར་ཤི་
འཕོས་མ་ཐག་པའི་གང་ཟག་གི་རྒྱུད་ལ་དབང་པོ་གཟུགས་ཅན་པ་ཡོད་
དེ། དེ་འདྲའི་གང་ཟག་དེ་འདོད་པའི་གཟུགས་ཅན་གྱི་གང་ཟག་ཡིན་
པའི་ཕྱིར་ཏེ། དེ་བར་དོའི་གང་ཟག་ཡིན་པའི་ཕྱིར་དང་། དེ་དབང་པོ་
ཀུན་ཚང་བའི་གང་ཟག་ཡིན་པའི་ཕྱིར། དེས་ཕྱི་མ་ལ་ཡང་མཚོན་ནོ།།
དེས་ན་གཟུགས་མེད་ཁམས་ནས་འདོད་པར་འཆི་འཕོ་ཁ་མའི་གང་
ཟག་གི་རྒྱུད་ཀྱི་དབང་པོ་གཟུགས་ཅན་པའི་བག་ཆགས་དེ་གང་ཟག་སྔ་
མ་དེའི་རྒྱུད་ཀྱི་དབང་པོ་གཟུགས་ཅན་པའི་དངོས་ཀྱི་ཉེར་ལེན་ཡིན་ཏེ།
དེའི་དངོས་ཀྱི་ཉེར་ལནེ་ཡོད་པ་གང་ཞིག །ཕྱི་མ་དེའི་རྒྱུད་ཀྱི་
སེམས་དེ་ཡང་དེ་མ་ཡིན། དེའི་རྒྱུད་ཀྱི་དབང་པོ་གཟུགས་ཅན་པ་དེ་
ཡང་དེ་མ་ཡིན་པའི་ཕྱིར། གཉིས་པ་གྲུབ་སྟེ། ཤེས་པས་བེམ་པོའི་ཉེར་
ལེན་བྱེད་པ་མེད་པའི་ཕྱིར་ཏེ། གང་གི་རྣམ་པར་ཤེས་པ་ནི། མི་ཤེས་པ་
ཡི་ཉེར་ལེན་རྒྱུ། །ཞེས་གསུངས་པའི་ཕྱིར། ཕྱི་མ་གྲུབ་སྟེ། གང་ཟག་ཕྱི་
མ་དེའི་རྒྱུད་ལ་དབང་པོ་གཟུགས་ཅན་པ་མེད་པའི་ཕྱིར། དེས་ཅིག་
ཤོས་ལ་ཡང་ཤེས་སོ། །གཉིས་པ་ནི། འདོད་པ་ནས་འདོད་པར་འཆི་
འཕོ་ཁ་མའི་གང་ཟག་གི་རྒྱུད་ཀྱི་མིག་སོགས་སྐྱེ་མཆེད་ལྔ་པོ་དེ་དེ་ནས་
འདོད་པར་ཤི་འཕོས་མ་ཐག་པའི་གང་ཟག་གི་རྒྱུད་ཀྱི་མིག་སོགས་སྐྱེ་
མཆེད་ལྔའི་དངོས་ཀྱི་ཉེར་ལེན་ཡིན་ཅིང་། དེས་གཞན་གསུམ་པ་ལ་
ཡང་ཤེས་སོ། །གསུམ་པ་ནི། ཁམས་འོག་མ་གཉིས་གང་རུང་གཅིག་
506



ནས་དེ་གཉིས་གང་རུང་གཅིག་ཏུ་འཆི་འཕོ་ཁ་མའི་གང་ཟག་གི་རྒྱུད་ཀྱི་
སེམས་དེ་དེ་གཉིས་གང་རུང་གཅིག་ནས་དེ་གཉིས་གང་རུང་གཅིག་ཏུ་
ཤི་འཕོས་མ་ཐག་པའི་གང་ཟག་གི་རྒྱུད་ཀྱི་སེམས་ཀྱི་དངོས་ཀྱི་ཉེར་
ལེན་དང་དེའི་ལུས་དེ་དེའི་ལྷན་ཅིག་བྱེད་རྐྱེན་ཡིན་ནོ།།
འཕགས་པའི་བདེན་པ་བཞི་བཤད་པ།
༈ ཡང་ན་སྐྱོབ། བདེན་པ་བཞི་ནི་སྟོན་མཛད་པའོ། །ཞེས་
པའི་སྐབས་སུ་གཞུང་དོན་དང་། མཐའ་དཔྱད་པ་གཉིས། དང་པོ་ནི།
གཞུང་འདི་གང་ལས་འཕྲོས་ན། །སྒྲུབ་བྱེད་ཐུགས་རྗེ་གོམས་ལས་དེ།།
ཞེས་པ་ནས་འདི་ཡན་ཆད་དུ་ལུགས་འབྱུང་གི་སྒོ་ནས་ཐུབ་པ་ཚད་མའི་
སྐྱེས་བུར་བསྒྲུབས་ཤིང་དེ་ལྟར་ལུགས་འབྱུང་གི་སྒོ་ནས་བཅོམ་ལྡན་
འདས་ཚད་མའི་སྐྱེས་བུར་བསྒྲུབས་པ་ལས། ཡང་ན་ལུགས་བཟློག་གི་
སྒོ་ནས་བཅོམ་ལྡན་འདས་ཚད་མར་སྒྲུབ་པར་བྱེད་པ་ལ། ཡང་ན་སྐྱོབ།
ཞེས་ སོགས་ གསུངས། ངག་ དོན་ ནི། བཅོམ་ ལྡན་ འདས་ ཆོས་ ཅན།
གདུལ་བྱ་རྣམས་ཀྱི་སྐྱོབ་པ་མཐར་ཐུག་ཡིན་ཏེ། བདེན་བཞིའི་གནས་
ལུགས་རང་ཉིད་ཀྱི་མངོན་སུམ་གྱིས་གཟིགས་པ་ལྟར་གདུལ་བྱ་གཞན་
ལ་ཕྱིན་ཅི་མ་ལོག་པར་སྟོན་པར་མཛད་པ་མཐར་ཕྱིན་པའི་སྐྱེས་བུ་ཡིན་
པའི་ཕྱིར། གཉིས་པ་མཐའ་དཔྱད་པ་ལ། དབྱེ་གཞི །གྲངས་ངེས། གོ་
རིམ་ངེས་པ། ཕྱེ་བ་སོ་སོའི་དོན། རྣམ་པ་བཅུ་དྲུག་གཏན་ལ་ཕབ་པ།
སྒྲ་དོན། གཏན་ལ་ཕབ་པའི་དགོས་པ་བཤད་པ་དང་བདུན། དང་པོ་ནི།
507



འཕགས་པའི་བདེན་པ་དེ་བདེན་པ་བཞིའི་དབྱེ་གཞི་ཡིན་ཏེ། །མདོ་
ལས། དགེ་སློང་ དག་འདི་ནི་ སྡུག་བསྔལ་འཕགས་པའི་བདེན་ པའོ།།
འདི་ ནི་ ཀུན་ འབྱུང་ འཕགས་ པའི་ བདེན་ པའོ། །འདི་ནི་ འགོག་ པ་
འཕགས་ པའི་བདེན་པའོ། །འདི་ནི་ ལམ་ འཕགས་ པའི་བདེན་ པའོ།།
ཞེས་གསུངས་པའི་ཕྱིར། གཉིས་པ་ནི། འཕགས་པའི་བདེན་པ་དེ་ལ་
བདེན་པ་བཞིར་གྲངས་ངེས་ཏེ། དེ་ལ་དོར་བྱ་ཀུན་ནས་ཉོན་མོངས་
ཕྱོགས་ཀྱི་བདེན་པ་དང་བླང་བྱ་རྣམ་བྱང་ཕྱོགས་ཀྱི་བདེན་པ་གཉིས་སུ་
ངེས་ཤིང་། དང་པོ་དེ་ལ་འཁོར་བར་འཆིང་བྱེད་ཀྱི་རྒྱུ་ཀུན་འབྱུང་བདེན་
པ་དང་། བཅིངས་འབྲས་འཁོར་བའི་ངོ་བོ་སྡུག་བསྔལ་གྱི་བདེན་པ་
གཉིས་སུ་ངེས་ལ། ཕྱི་མ་དེ་ལ་འཁོར་བ་ལས་གྲོལ་བའི་ཐབས་ལམ་གྱི་
བདེན་པ་དང༌། འཁོར་བ་ལས་གྲོལ་བའི་ཐར་པའི་ངོ་བོ་འགོག་པའི་
བདེན་པ་གཉིས་སུ་ངེས་པའི་ཕྱིར། གསུམ་པ་ནི། བདེན་བཞིའི་གོ་རིམ་
དེ་ལ་ཡུལ་ཅན་མངོན་པར་རྟོགས་པའི་གོ་རིམ་དང་། རྒྱུ་འབྲས་དོན་གྱི་
གོ་རིམ་སོགས་དུ་མ་ཡོད་པ་ལས། ཡུལ་ཅན་མངོན་པར་རྟོགས་པའི་གོ་
རིམ་ནི། ཐར་པ་དོན་གཉེར་གྱིས་ལམ་ཉམས་སུ་ལེན་པའི་རིམ་པ་དང་
མཐུན་པར་བསྟན་པ་ཡིན་ཏེ། །ཐར་པ་དོན་གཉེར་བ་རྣམས་ཀྱིས་སྡུག་
བསྔལ་ཉེས་དམིགས་ཀྱི་སྒོ་ནས་ཤེས་པར་མ་བྱས་ན་སྡུག་བསྔལ་ལ་
སྤོང་འདོད་ཀྱི་བློ་མི་སྐྱེ་བས་སྡུག་བསྔལ་བདེན་པ་དང་པོར་བསྟན། །དེ་
ལ་སྤོང་འདོད་ཀྱི་བློ་སྐྱེས་པའི་ཚེ་དེའི་རྒྱུ་མ་སྤངས་པར་དེ་སྤོང་མི་ནུས་
508



པར་མཐོང་སྟེ་དེའི་རྒྱུ་ཡོད་མེད་བརྟག་པའི་སྒོ་ནས་ཀུན་འབྱུང་ལ་སྤོང་
འདོད་ཀྱི་བློ་སྐྱེ་བར་འགྱུར་བས་ཀུན་འབྱུང་བདེན་པ་དུས་གཉིས་པར་
བསྟན། དེ་ནས་ཀུན་འབྱུང་སྤངས་པའི་འགོག་པ་ཐོབ་འདོད་ཀྱི་བློ་སྐྱེ་
བས་འགོག་བདེན་དུས་གསུམ་པར་བསྟན། དེ་ལ་ཐོབ་འདོད་ཀྱི་བློ་
སྐྱེས་པའི་ཚེ་དེ་མངོན་དུ་བྱེད་པ་ཡང་ལམ་རང་རྒྱུད་ལ་བསྟེན་པ་ལ་རག་
ལས་པར་མཐོང་བའི་བློ་སྐྱེ་བར་འགྱུར་བས་ལམ་བདེན་དུས་བཞི་པར་
བསྟན་པའི་ཕྱིར། འོ་ན་སྡུག་བདེན་ལ་ཤེས་བྱ་ ཞེས་བརྗོད་པའི་རྒྱུ་
མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། སྡུག་བསྔལ་ཉེས་དམིགས་
ཀྱི་སྒོ་ནས་མ་ཤེས་ན་དེ་ལ་འབྲལ་འདོད་ཀྱི་བློ་མི་སྐྱེ་བའི་ཕྱིར། སྡུག་
བསྔལ་ཡང་ སྤང་བྱ་མ་ཡིན་ནམ་ ཀུན་ འབྱུང་ སྤང་བྱར་སྟོན་པའི་རྒྱུ་
མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། རྒྱུ་ཀུན་འབྱུང་མ་སྤངས་
པར་འབྲས་བུ་སྡུག་བདེན་སྤོང་མི་ནུས་པའི་ཕྱིར་། །ལམ་བདེན་ཡང་
མངོན་དུ་བྱ་བ་མ་ཡིན་ནམ་འགོག་བདེན་ལ་མངོན་དུ་བྱ་བར་སྟོན་པའི་
རྒྱུ་མཚན་ཅི་ ཡིན་ ཞེ་ན། དེའི་ རྒྱུ་མཚན་ཡོད་དེ། སྡུག་ཀུན་ གཉིས་
འགགས་པའི་འགོག་པ་མ་ཐོབ་པར་དེ་གཉིས་སྤོང་མི་ནུས་པའི་ཕྱིར།
འགོག་བདེན་ཡང་བསྟེན་པར་བྱ་བ་མ་ཡིན་ནམ་ལམ་བདེན་བསྟེན་
བྱར་སྟོན་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། ལམ་
བདེན་རང་རྒྱུད་ལ་མ་བསྟེན་པར་འགོག་བདེན་མི་ཐོབ་པའི་ཕྱིར། དེ་
ལྟར་ཡང་། རྒྱུད་བླ་མ་ལས། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ།
509



བདེ་གནས་ཐོབ་ཕྱིར་སྨན་ནི་བསྟེན་པར་བྱེད་པ་ལྟར། །སྡུག་བསྔལ་རྒྱུ་
དང་དེ་འགོག་པ་དང་དེ་བཞིན་ལམ། ཤེས་བྱ་སྤང་བྱ་རེག་པར་བྱ་ཞིང་
བསྟེན་པར་བྱ། ཞེས་ གསུངས་སོ། །དེ་ལྟར་ན། དང་པོར་ཀུན་འབྱུང་
བདེན་པ་བསྟན། །དེ་ རྗེས་སྡུག་བསྔལ་བདེན་པ་བསྟན་པའི་གོ་རིམ་
དང་། །དང་པོར་ལམ་བདེན་བསྟན། །དེ་རྗེས་འགོག་བདེན་བསྟན་པའི་
གོ་རིམ་དེ་རྒྱུ་འབྲས་དོན་གྱི་གོ་རིམ་ཡིན་ཏེ། སྡུག་བདེན་ཡིན་ན། རང་
གི་རྒྱུའི་གཙོ་བོ་ཀུན་འབྱུང་བདེན་པ་ལས་བྱུང་བས་ཁྱབ་ཅིང་འགོག་
བདེན་ཡིན་ན། རང་ཐོབ་བྱེད་ཀྱི་ཐབས་སུ་གྱུར་པའི་ལམ་བདེན་གྱི་
སྟོབས་ཀྱིས་ཐོབ་པས་ཁྱབ་པའི་ཕྱིར། དེ་ལྟར་ཡང་། མངོན་རྟོགས་རྒྱན་
ལས། །རྒྱུ་དང་ལམ་དང་སྡུག་བསྔལ་དང་། འགོག་པ་ལ་ནི་གོ་རིམ་
བཞིན། །ཞེས་ སོགས་ གསུངས་སོ། །བཞི་པ་ལ། །སྡུག་བསྔལ་བདེན་
པ། ཀུན་འབྱུང་བདེན་པ་། །འགོག་པའི་བདེན་པ། ལམ་གྱི་བདེན་པ་
བཤད་ པ་ དང་ བཞི། །དང་ པོ་ ལ། མཚན་ ཉིད་ དང་། དབྱེ་བ་གཉིས།
དང་པོ་ནི། རང་གི་རྒྱུའི་གཙོ་བོར་གྱུར་པའི་ཀུན་འབྱུང་བདེན་པ་ལས་
བྱུང་བ་ཡང་ཡིན། ཟག་བཅས་འབྲས་བསྡུས་ཀྱི་ཆར་གྱུར་པའི་རབ་ཏུ་
ཕྱེ་བ་ཡང་ཡིན་པའི་གཞི་མཐུན་པར་གྱུར་པའི་ཀུན་ནས་ཉོན་མོངས་
ཕྱོགས་ཀྱི་བདེན་པར་དམིགས་པ། རང་ཉིད་སྡུག་བསྔལ་བདེན་པ་ཡིན་
པའི་མཚན་ཉིད། གཉིས་པ་ནི། དེ་ལ་རྒྱས་པར་དབྱེ་ན་བརྒྱད་དུ་ཡོད་
དེ། སྐྱེ་རྒ་ན་འཆིའི་སྡུག་བདེན་བཞི། དགྲ་མི་སྡུག་པ་དང་ཕྲད་པས་
510_



སྡུག་བསྔལ་བའི་ སྡུག་བདེན། གཉེན་ཡིད་འོང་དང་བྲལ་བས་སྡུག་
བསྔལ་བའི ་སྡུག་བདེན། འདོད་པ་བཙལ་ཏེ་མ་རྙེད་པས་སྡུག་བསྔལ་
བའི་སྡུག་བདེན། ཟག་བཅས་ཀྱི་ཕུང་པོ་སྡུག་བསྔལ་བའི་སྡུག་
བདེན་རྣམས་སུ་ཡོད་པའི་ ཕྱིར། དེ་ཡང་བསྡུ་ན། སྡུག་བསྔལ་གྱི་སྡུག་
བསྔལ་བདེན་པ། འགྱུར་བའི་སྡུག་བསྔལ་བདེན་པ། ཁྱབ་པ་འདུ་བྱེད་
ཀྱི་སྡུག་ བསྔལ་ བདེན་ པ་ དང་ གསུམ་ དུ་འདུ་བ་ ལས། དང་ པོ་ ནི།
མཁལ་མའི་ཟུག་གཟེར་ལྟ་བུ་ལ་བྱེད། གཉིས་པ་ནི། ཟག་བཅས་ཀྱི་
ཚོར་བ་བདེ་བ་ལྟ་བུ། གསུམ་པ་ནི། ཟག་བཅས་ཉེར་ལེན་གྱི་ཕུང་པོ་
ལྔའི་སྟེང་གི་ལས་ཉོན་གྱི་བསྐྱེད་པའི་འགྱུར་བ་ཕྲ་མོ་ལྟ་བུའོ། །ཡང་དེ་
ལ་དབྱེ་ན། སྣོད་སྡུག་བསྔལ་བདེན་པ་དང་། བཅུད་སྡུག་བསྔལ་བདེན་
པ་ གཉིས་ སུ་ ཡོད་དེ། མངོན་ པ་ ཀུན་ བཏུས་ ལས། སྡུག་ བསྔལ་ གྱི་
བདེན་པ་གང་ཞེ་ན། སེམས་ཅན་སྐྱེ་བ་དང་སྐྱེ་བའི་གནས་ཀྱི་ཡང་རིག་
པར་བྱའོ། །ཞེས་གསུངས་པའི་ཕྱིར། དང་པོ་ནི། ལས་ཉོན་ལས་གྲུབ་
པའི་སྣོད་ཀྱི་འཇིག་རྟེན་ལྟ་བུ། གཉིས་པ་ནི། དེ་ལས་གྲུབ་པའི་བཅུད་
ཀྱི་ སེམས་ ཅན་ ལྟ་ བུའོ། །གཉིས་ པ་ ལ། མཚན་ ཉིད་ དང་། དབྱེ་བ་
གཉིས། དང་པོ་ནི། རང་འབྲས་ སྡུག་བསྔལ་བདེན་པ་སྐྱེད་བྱེད་ཀྱང་
ཡིན། ཟག་བཅས་རྒྱུ་བསྡུས་ཀྱི་ཆར་གྱུར་པའི་རབ་ཏུ་ཕྱེ་བ་ཡང་ཡིན་
པའི་གཞི་མཐུན་པར་གྱུར་པའི་ཀུན་ནས་ཉོན་མོངས་ཕྱོགས་ཀྱི་བདེན་
པར་དམིགས་པ། རང་ཉིད་ཀུན་འབྱུང་བདེན་པ་ཡིན་པའི་མཚན་ཉིད།
511



གཉིས་པ་ནི། དེ་ལ་དབྱེ་ན་ལས་ཀྱི་ཀུན་འབྱུང་བདེན་པ་དང༌། ཉོན་
མོངས་པའི་ཀུན་འབྱུང་བདེན་པ་གཉིས། དང་པོ་ནི། ཡང་སྲིད་ཕྱི་མའི་
རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་དང་། དེ་འགྲུབ་བྱེད་ཀྱི་ལས་ལྟ་
བུ། གཉིས་པ་ནི། རྩ་ཉོན་དྲུག་དང་། ཉེ་ཉོན་ཉི་ཤུ་ལ་སོགས་པ་ལྟ་བུའོ།།
གསུམ་ པ་ ལ། མཚན་ ཉིད་ དང་། དབྱེ་བ་ གཉིས། དང་ པོ་ནི།
རང་ཐོབ་བྱེད་ཀྱི་ཐབས་སུ་གྱུར་པའི་བར་ཆད་མེད་ལམ་གྱི་ངོ་སྐལ་གྱི་
སྤང་བྱ་སྤངས་པའི་བྲལ་བར་དམིགས་པ། རང་ཉིད་འགོག་བདེན་ཡིན་
པའི་མཚན་ཉིད། གཉིས་པ་ནི། དེ་ལ་སྒྲས་བརྗོད་ རིགས་ ཀྱི་སྒོ་ནས་
དབྱེ་ན། །སོ་སོར་བརྟགས་མིན་གྱི་འགོག་པ་དང༌། །སོ་སོར་བརྟགས་
འགོག་ གཉིས། དང་པོ་ནི། འཇིག་རྟེན་པའི་ ལམ་གྱིས་སྤང་བྱ་མངོན་
གྱུར་ཉམས་སྨད་པའི་ཆ་ལྟ་བུ། གཉིས་པ་ལ། ཡོངས་སུ་མ་རྫོགས་པའི་
འགོག་པ་དང་། ཡོངས་སུ་རྫོགས་ པའི་འགོག་ པ་ གཉིས། དང་པོ་ནི།
སློབ་པའི་རྒྱུད་ཀྱི་འགོག་པ་ལྟ་བུ། གཉིས་པ་ལ། རྒྱན་མེད་ཀྱི་འགོག་པ་
དང་། རྒྱན་བཅས་ཀྱི་འགོག་པ་གཉིས། དང་པོ་ནི། ཤེས་རབ་རྐྱང་པའི་
ཆ་ལས་རྣམ་པར་གྲོལ་བའི་ཉན་ཐོས་དགྲ་བཅོམ་པའི་རྒྱུད་ཀྱི་འགོག་པ་
ལྟ་བུ། གཉིས་པ་ནི། གཉིས་ཀའི་ཆ་ལས་རྣམ་པར་གྲོལ་བའི་ཉན་ཐོས་
དགྲ་བཅོམ་པའི་རྒྱུད་ཀྱི་འགོག་པ་ལྟ་བུའོ། །དེས་ན་སྔ་མ་དེ་འགོག་
བདེན་བཏགས་པ་བ་དང༌། ཕྱི་མ་རྣམས་ནི་འགོག་བདེན་མཚན་ཉིད་པ་
ཡིན་ནོ། །བཞི་པ་ལ། མཚན་ཉིད་ དང་། དབྱེ་ བ་ གཉིས། དང༌ པོ་ནི།
512



འཕགས་རྒྱུད་ཀྱི་མངོན་རྟོགས་སུ་དམིགས་པ། ལམ་བདེན་གྱི་མཚན་
ཉིད། གཉིས་ པ་ ནི། དེ་ ལ་ སྒྲས་བརྗོད་ རིགས་ ཀྱི་ སྒོ་ ནས་ དབྱེ་ ན།
ཚོགས་ལམ། སྦྱོར་ལམ། མཐོང་ལམ། སྒོམ་ལམ། མི་སློབ་ལམ་རྣམས་
སུ་ཡོད་དེ། །མངོན་པ་ཀུན་བཏུས་ལས། ལམ་གྱི་བདེན་པ་གང་ཞེ་ན།
ཚོགས་ ཀྱི་ལམ་དང༌། སྦྱོར་ བའི་ ལམ་དང༌། །མཐོང་བའི་ ལམ། སྒོམ་
པའི་ལམ། མཐར་ཕྱིན་པའི་ལམ་མོ། །ཞེས་གསུངས་པའི་ཕྱིར། དེ་ཡང་
དང་ པོ་ གཉིས་ ལམ་བདེན་བཏགས་པ་བ་དང་། གཞན་རྣམས་ལམ་
བདེན་མཚན་ཉིད་པ་ཡིན་ནོ། །ལྔ་པ་ལ། སྡུག་བདེན་གྱི་རྣམ་པ་བཞི།།
ཀུན་འབྱུང་བདེན་པའི་རྣམ་པ་བཞི། འགོག་བདེན་གྱི་རྣམ་པ་བཞི།
ལམ་བདེན་གྱི་རྣམ་པ་བཞི་གཏན་ལ་ཕབ་པ་དང་བཞི། དང་པོ་ནི།
ཟག་བཅས་ཉེར་ལེན་གྱི་ཕུང་པོ་ལྔ་པོ་ཆོས་ཅན། །སྡུག་བསྔལ་བདེན་
པའི་མི་རྟག་པའི་རྣམ་པ་ཡིན་ཏེ། རེས་འགའ་སྐྱེ་བར་འགྱུར་བའི་ཀུན་
ནས་ཉོན་མོངས་ཕྱོགས་ཀྱི་བདེན་པ་ཡིན་པའི་ཕྱིར། དེ་ཆོས་ཅན། དེའི་
སྡུག་བསྔལ་བའི་རྣམ་པ་ཡིན་ཏེ། ལས་ཉོན་གྱིས་གཞན་དབང་ཅན་གྱི་
དེ་ཡིན་པའི་ཕྱིར། དེ་ཆོས་ཅན། དེའི་སྟོང་པའི་རྣམ་པ་ཡིན་ཏེ། ཕུང་པོ་
ལས་དོན་གཞན་དུ་གྱུར་པའི་བདག་གིས་སྟོང་པའི་དེ་ཡིན་པའི་ཕྱིར།
དེ་ཆོས་ཅན། དེའི་བདག་མེད་པའི་རྣམ་པ་ཡིན་ཏེ། ཕུང་པོ་ལས་ངོ་བོ་
གཞན་དུ་གྱུར་པའི་གང་ཟག་གི་བདག་དུ་མེད་པའི་དེ་ཡིན་པའི་ཕྱིར།
དེས་ན་སྡུག་བདེན་གྱི་རྣམ་པ་བཞི་པོ་འདི་དག་ཟག་བཅས་ཀྱི་ཕུང་པོ་
513



གཙང་བདེ་རྟག་བདག་ཏུ་འཛིན་པ་སོགས་སྡུག་བདེན་ལ་ལོག་པར་
ཞུགས་པའི་ལོག་ཞུགས་བཞིའི་གཉེན་པོར་བསྟན་པ་ཡིན་ཏེ། དེ་རྟག་
པར་འཛིན་པའི་གཉེན་པོར་མི་རྟག་པ་དང་། གཙང་བ་དང་བདེ་བར་
འཛིན་པའི་ གཉེན་པོར་ སྡུག་བསྔལ་བ་དང་། བདག་ཏུ་ འཛིན་ པའི་
གཉེན་པོར་སྟོང་པ་དང་བདག་མེད་པ་གཉིས་བསྟན་པའི་ཕྱིར། གཉིས་
པ་ནི། ཟག་པ་དང་བཅས་པའི་ལས་དང་ཉོན་མོངས་པ་ཆོས་ཅན། ཀུན་
འབྱུང་བདེན་པའི་རྒྱུའི་རྣམ་པ་ཡིན་ཏེ། རང་འབྲས་སྡུག་བསྔལ་གྱི་རྩ་
བར་གྱུར་པའི་ཀུན་ནས་ཉོན་མོངས་ཕྱོགས་ཀྱི་བདེན་པ་ཡིན་པའི་ཕྱིར།
དེ་ཆོས་ཅན། དེའི་ཀུན་འབྱུང་གི་རྣམ་པ་ ཡིན་ཏེ། རང་ འབྲས་ སྡུག་
བསྔལ་ཡང་དང་ཡང་དུ་སྐྱེད་བྱེད་ཀྱི་དེ་ཡིན་པའི་ཕྱིར། དེ་ཆོས་ཅན།
དེའི་རབ་སྐྱེའི་རྣམ་པ་ཡིན་ཏེ། རང་འབྲས་སྡུག་བསྔལ་ཤུགས་དྲག་ཏུ་
སྐྱེད་བྱེད་ཀྱི་དེ་ཡིན་པའི་ཕྱིར། སྲིད་པའི་སྲེད་པ་ཆོས་ཅན། དེའི་རྐྱེན་
གྱི་རྣམ་པ་ཡིན་ཏེ། རང་འབྲས་སྡུག་བསྔལ་གྱི་ལྷན་ཅིག་བྱེད་རྐྱེན་དུ་
གྱུར་པའི་དེ་ཡིན་པའི་ཕྱིར། ཀུན་འབྱུང་གི་རྣམ་པ་བཞི་པོ་འདི་དག་དེ་
ལ་ལོག་པར་ཞུགས་པའི་ལོག་ཤུགས་བཞིའི་གཉེན་པོར་བསྟན་པ་ཡིན་
ཏེ། འདི་དག་སྡུག་བསྔལ་རྒྱུ་མེད་དུ་འཛིན་པ། རྒྱུ་གཅིག་ཁོ་ནས་བྱས་
པར་འཛིན་པ་དབང་ཕྱུག་རྟག་པ་རྒྱུར་འཛིན་པ་རང་བཞིན་རྟག་ལ་
གནས་སྐབས་འགྱུར་བར་འཛིན་པ་རྣམས་ཀྱི་གཉེན་པོར་རིམ་པ་བཞིན་
དུ་བསྟན་པའི་ཕྱིར། གསུམ་པ་ནི། ཉོན་མོངས་སྤངས་པའི་བྲས་བ་ཆོས་
，
514



ཅན། འགོག་བདེན་གྱི་འགོག་པའི་རྣམ་པ་ཡིན་ཏེ། སྡུག་བསྔལ་སྤངས་
པའི་བྲལ་བ་ཡིན་པའི་ཕྱིར། དེ་ཆོས་ཅན། དེའི་ཞི་བའི་རྣམ་པ་ཡིན་ཏེ།
ཉོན་མོངས་སྤངས་པའི་བྲལ་བ་ཡིན་པའི་ཕྱིར། དེ་ཆོས་ཅན། དེའི་གྱ་
ནོམ་གྱི་རྣམ་པ་ཡིན་ཏེ། ཕན་བདེའི་ངོ་བོར་གྱུར་པའི་ཐར་པ་ཡིན་པའི་
ཕྱིར། དེ་ཆོས་ཅན། དེའི་ངེས་འབྱུང་གི་རྣམ་པ་ཡིན་ཏེ། སྤངས་པ་སླར་
མི་ལྡོག་པའི་ཐར་པ་ཡིན་པའི་ཕྱིར། །འགོག་བདེན་གྱི་རྣམ་པ་བཞི་པོ་
འདི་དག་འགོག་བདེན་ལ་ལོག་པར་ཞུགས་པའི་ལོག་ཤུགས་བཞིའི་
གཉེན་ པོར་ བསྟན་ པ་ ཡིན་ ཏེ། །ཐར་ པ་ ཡེ་ མེད་ དུ་ འཛིན་ པ། ཟག་
བཅས་ཀྱི་ཁྱད་པར་འགའ་ཞིག་ཐར་པར་འཛིན་པ། སྡུག་བསྔལ་ཀྱི་
ཁྱད་པར་འགའ་ཞིག་ཐར་པར་འཛིན་པ། ཐར་པ་ལན་ཅིག་ཐོབ་ཀྱང་
སྤངས་པ་སླར་བཟློག་པར་འཛིན་པ་རྣམས་ཀྱི་གཉེན་ པོར་ རིམ་པ་
བཞིན་དུ་བསྟན་པའི་ཕྱིར། བཞི་པ་ནི། ཐེག་ཆེན་གྱི་མཐོང་ལམ་བར་
ཆད་མེད་ལམ་ཆོས་ཅན། ལམ་བདེན་གྱི་ལམ་གྱི་རྣམ་པ་ཡིན་ཏེ། ཐར་
པའི་གྲོང་ཁྱེར་དུ་བགྲོད་པར་བྱེད་པའི་འཕགས་ལམ་ཡིན་པའི་ཕྱིར། དེ་
ཆོས་ཅན། དེའི་རིག་པའི་རྣམ་པ་ཡིན་ཏེ། རང་གི་ངོ་སྐལ་གྱི་སྤང་བྱའི་
སྒྲིབ་པའི་དངོས་གཉེན་དུ་གྱུར་པའི་འཕགས་ལམ་ཡིན་པའི་ཕྱིར། དེ་
ཆོས་ཅན། དེའི་སྒྲུབ་པའི་རྣམ་པ་ཡིན་ཏེ། སེམས་ཀྱི་གནས་ལུགས་
ཕྱིན་ཅི་མ་ལོག་པར་རྟོགས་པའི་དེ་ཡིན་པའི་ཕྱིར། དེ་ཆོས་ཅན། དེའི་
ངེས་འབྱིན་གྱི་རྣམ་པ་ཡིན་ཏེ། སྡུག་བསྔལ་གཏན་ཟད་དུ་བྱེད་པའི་
515



འཕགས་ལམ་ཡིན་པའི་ཕྱིར། དེ་ན་ལམ་བདེན་གྱི་རྣམ་པ་བཞི་པོ་འདི་
དག་ལམ་བདེན་ལ་ལོག་པར་ཞུགས་པའི་ལོག་ཞུགས་བཞིའི་གཉེན་
པོར་བསྟན་པ་ཡིན་ཏེ། འདི་དག་ཐར་ལམ་ཡེ་མེད་དུ་འཛིན་པ། གང་
ཟག་གི་བདག་མེད་མངོན་སུམ་གྱིས་རྟོགས་པའི་ཤེས་རབ་ཐར་ལམ་མ་
ཡིན་པར་འཛིན་པ། །བསམ་གཏན་གྱི་ཁྱད་པར་འགའ་ཞིག་ཐར་ལམ་
དུ་འཛིན་པ། སྡུག་བསྔལ་གཏན་ཟད་དུ་བྱེད་པའི་ཐར་ལམ་མེད་པར་
འཛིན་པ་རྣམས་ཀྱི་གཉེན་པོར་རིམ་པ་བཞིན་དུ་བསྟན་པའི་ཕྱིར་རོ།།
དྲུག་པ་ནི། སྡུག་བདེན་སོགས་བཞི་པོ་དེ་ལ་ཅིའི་ཕྱིར་བདེན་པ་ཞེས་
བྱ་ཞེ་ན། དེའི་སྟེང་གི་མི་རྟག་ སྡུག་བསྔལ་སོགས་གསུང་རབ་ནས་
གསུངས་པ་ལྟར་བདེན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་
དག་ལ་འཕགས་པའི་བདེན་པ་ཞེས་བརྗོད་པའི་རྒྱུ་མཚན་ཅི་ཡིན་ཞེ་ན།
དེའི་རྒྱུ་མཚན་ཡོད་དེ། དེ་དག་འཕགས་པ་རྣམས་ ཀྱིས་གཟིགས་པ་
ལྟར་བདེན་ཅིང་བྱིས་པ་རྣམས་ཀྱིས་མཐོང་བ་ལྟར་མི་བདེན་པའི་རྒྱུ་
མཚན་གྱིས་དེ་ལྟར་བརྗོད་པའི་ ཕྱིར། དེ་ཡང་དཔེར་མཚོན་ན། ཟག་
བཅས་ ཉེར་ ལེན་ གྱི་ ཕུང་ པོ་ ལྔ་ ཆོས་ཅན། འཕགས་ པ་རྣམས་ ཀྱིས་
གཟིགས་པ་ལྟར་བདེན་ཅིང་ བྱིས་པ་རྣམས་ ཀྱིས་ མཐོང་བ་ལྟར་མི་
བདེན་པ་ཡིན་ཏེ། །འཕགས་པ་རྣམས་ཀྱིས་མི་རྟག་སྡུག་བསྔལ་སྟོང་
བདག་མེད་སོགས་སུ་གཟིགས་ཤིང་གཟིགས་པ་ལྟར་གྲུབ། བྱིས་པ་
རྣམས་ཀྱིས་གཙང་བདེ་རྟག་བདག་ཏུ་མཐོང་བ་གང་ཞིག །མཐོང་
516



བ་ལྟར་མ་གྲུབ་པའི་ཕྱིར་ཏེ། །དེ་ཡང་ཉན་ས་ལས། འཕགས་པ་རྣམས་
ཀྱིས་བདེན་པ་དེ་དག་དེ་ཁོ་ན་ལྟ་བུ་ཡིན་པར་བདེན་པའི་སྒོ་ནས་ཡང་
དག་པར་ཇི་ལྟ་བ་བཞིན་དུ་མཁྱེན་ཅིང་གཟིགས་ཀྱི། བྱིས་པ་རྣམས་
ཀྱིས་ཡང་དག་པར་ཇི་ལྟ་བ་བཞིན་དུ་མི་ཤེས་མི་མཐོང་བས་ན། དེའི་
ཕྱིར་འཕགས་པའི་བདེན་པ་རྣམས་ཞེས་བྱའོ། །ཞེས་གསུངས། བདུན་
པ་ནི། བཅོམ་ལྡན་འདས་ཀྱིས་ཐོག་མཐའ་བར་གསུམ་དུ་བདེན་པའི་
རྣམ་བཞག་བཀའ་སྩལ་བ་ཆོས་ཅན། དགོས་པ་ཡོད་དེ། གྲོལ་བ་དོན་
གཉེར་བ་རྣམས་ཀྱིས་བདེན་བཞིའི་བླང་དོར་ཚུལ་བཞིན་དུ་བྱེད་དགོས་
སོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར། དེས་ན་ཚད་མ་གྲུབ་པའི་
ལེའུ་འདིར་ལུགས་འབྱུང་གི་སྐབས་སུ་བཅོམ་ལྡན་འདས་ལམ་གང་
ནས་ བྱོན་པས་བདེ་བར་གཤེགས་པའི་གོ་འཕང་བརྙེས་པ་དང་། དེ་
བརྙེས་ནས་གདུལ་བྱ་རྣམས་ལ་རང་རང་གི་སྐལ་པ་དང་འཚམས་པར་
ཆོས་སྟོན་པའི་ཚུལ་རྣམས་བསྟན་ཅིང་། ལུགས་བཟློག་གི་སྐབས་སུ་དེ་
ལྟར་ཆོས་སྟོན་པ་དེ་ལ་ཡང་བདེ་བར་གཤེགས་པའི་གོ་འཕང་བརྙེས་
དགོས་པ་ནས་བཟུང་སྟེ་ལམ་གྱི་རྩ་བ་བཤེས་གཉེན་བསྟེན་ཚུལ་གྱི་
བར་གྱི་ལམ་གྱི་སྒྲིགས་རིམ་ཕྱིན་ཅི་མ་ལོག་པར་བསྟན་པའི་སྒོ་ནས་
སྐལ་བ་དང་ལྡན་པ་རྣམས་ཐར་པའི་གྲོང་ཁྱེར་དུ་བགྲོད་པར་བྱེད་པའི་
ལམ་ཕྱིན་ཅི་མ་ལོག་པར་གསལ་བར་མཛད་པ་ཡིན་ནོ། །ཚད་མ་གྲུབ་
པའི་ལེའུའི་སྤྱི་དོན་རྣམ་པར་བཤད་པ་དབང་གིས་རྒྱལ་པོ་ཞེས་བྱ་བ་
517



འདི་ནི། མཁས་པའི་དབང་པོའི་གསུང་རྒྱུན་ཇི་ལྟ་བ་བཞིན་དུ་དཔྱིས་
ཕྱིན་པར་བྲིས་ཟིན་ཏོ། །འདི་ཉིད་ཀྱང་རྒྱལ་བའི་བསྟན་པ་སྤྱི་དང་ཁྱད་
པར་དུ་ཡང་ཁམས་གསུམ་ཆོས་ཀྱི་རྒྱལ་པོ་ཤར་ཙོང་ཁ་པ་བློ་བཟང་
གྲགས་པའི་དཔལ་ཡབ་སྲས་རྣམས་ཀྱི་མདོ་སྔགས་ཀྱིས་བསྡུས་པའི་
བསྟན་པ་རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་པའི་སྒོ་ནས་
སེམས་ཅན་ལ་ཕན་པ་རྒྱ་ཆེན་པོ་འབྱུང་བའི་བདག་རྐྱེན་དམ་པར་གྱུར་
ཅིག །སྨྲས་པ། རྒྱལ་བསྟན་པདྨོ་བཞད་པའི་སྐྱེད་ཚལ་དུ། །བགྲང་
ཡས་བློ་གསལ་རྐང་དྲུག་རོལ་པའི་སླད། །ལྷག་བསམ་སྤྲིན་རུམ་ཀློང་
གི་གདེངས་ཀ་ནས། །འཛད་མེད་པར་གྱི་བདུད་རྩིའི་ཆར་འདི་ཕབ།
།ཀུན་མཁྱེན་གཉིས་པ་འཇམ་དབྱངས་ཤཱནྟི་པའི། །བློ་གྲོས་གཏེར་གྱི་
བང་མཛོད་ལས་བྱུང་བའི། །ལེགས་བཤད་ཡིད་བཞིན་དབང་གི་རྒྱལ་
པོ་ འདི། །ཐུབ་ བསྟན་ རྒྱལ་ མཚན་ ཏོག་ ཏུ་ མཛེས་ གྱུར་ ཅིག། །དགེ་
ལེགས་འཕེལ།།
518



༄༅། །རྒྱས་པའི་བསྟན་བཅོས་ཚད་མ་རྣམ་འགྲེལ་
གྱི་ཚད་མ་གྲུབ་པའི་ལེའུའི་རྣམ་པར་བཤད་པ་ལུང་དང་
རིགས་པའི་གཏེར་མཛོད་ཅེས་བྱ་བ་པཎ་ཆེན་ཤནྟི་པ་བློ་
གྲོས་རྒྱལ་མཚན་གྱིས་མཛད་པ་བཞུགས་སོ། །
་སྤྱི་དོན་བཤད་པ།
(༡ན） ༄༅། །བླ་མ་དང་རྗེ་བཙུན་མཁྱེན་པའི་གཏེར་
དབྱེར་མ་མཆིས་པའི་ཞབས་ལ་གུས་པས་ཕྱག་འཚལ་ལོ། །ཐུགས་རྗེ་
ཆེ་དང་ཟུང་འབྲེལ་བློ་གྲོས་རྒྱས། །འཆད་རྩོད་རྩོམ་པས་རྒྱལ་བའི་
བསྟན་པ་མཆོག །རང་ གཞན་རྒྱུད་ལ་ཉི་ལྟར་ གསལ་མཛད་པ།།
མཚན་ཉིད་ལྡན་པའི་ཡོངས་འཛིན་དམ་པ་རྒྱལ། །གཉིས་པ་ཐར་ལམ་
གསལ་བྱེད་ཚད་མ་གྲུབ་པའི་ལེའུ་བཤད་པ་ལ། སྤྱིའི་དོན་དང་། ཡན་
ལག་གི་དོན་གཉིས། དང་པོ་ལ་ལེའུ་འདིའི་བཤད་བྱ་ངོས་བཟུང་བ།
བཤད་བྱ་དེ་ཉིད་ལེའུ་འདིར་ཇི་ལྟར་འཆད་པའི་ཚུལ། དེ་དག་གི་དགོས་
པ་བཤད་པ་དང་གསུམ། དང་པོ་ནི། ཚད་མ་མདོར། ཚད་མར་གྱུར་པ་
འགྲོ་ལ་ཕན་བཞེད་པ། །སྟོན་པ་བདེ་གཤེགས་སྐྱོབ་ལ་ཕྱག་འཚལ་ཏེ།།
ཚད་མར་སྒྲུབ་ཕྱིར་རང་གི་གཞུང་ཀུན་ལས། བཏུས་ཏེ་སྣ་ཚོགས་ཐོར་
རྣམས་ འདིར་ གཅིག་ བྱ། ཞེས་ གསུངས། དེ་ ཡང་ རྐང་ པ་ དང༌ པོས་
མཆོད་བརྗོད་དང་། ཕྱི་མ་ གཉིས་ ཀྱིས་རྩོམ་པར་དམ་བཅའ་བསྟན་
ཅིང་། མཆོད་བརྗོད་རྐང་པ་གཉིས་པོ་འདིས། བཅོམ་ལྡན་འདས་ལ་རྒྱུ་
519



ཕུན་ཚོགས་དང༌། འབྲས་བུ་ཕུན་ཚོགས་གཉིས་ཀྱི་སྒོ་ནས་བསྟོད་པ་
ཡིན་ནོ། །རྒྱུ་ཕུན་ཚོགས་དེ་ལ་བསམ་པ་ཕུན་ཚོགས་དང༌། སྦྱོར་བ་ཕུན་
ཚོགས་གཉིས་ སུ་ ཡོད་ པ་ ལས། དང་ པོ་ ནི། འགྲོ་ལ་ཕན་བཞེད་པ།
ཞེས་པས་བསྟན་པ་ལྟར་གྱི་སྙིང་རྗེ་ཆེན་པོ་དང་། གཉིས་པ་ནི། བདག་
མེད་རྟོགས་ པའི་ ཤེས་ རབ་ ཁྱད་ པར་ ཅན་ ལྟ་བུའོ། །འབྲས་བུ་ཕུན་
ཚོགས་དེ་ལ་ཡང་། རང་དོན་ཕུན་ཚོགས་དང་། གཞན་དོན་ཕུན་ཚོགས་
གཉིས་སུ་ཡོད་པ་ལས། དང་པོ་ནི། སྤངས་པ་ཁྱད་པར་གསུམ་ལྡན་ལྟ་
བུ་དང་། རྟོགས་པ་ཁྱད་པར་གསུམ་ལྡན་གྱི་བདེ་བར་གཤེགས་པ་ལྟ་
བུ། གཉིས་པ་ནི། རང་ཉིད་ཀྱིས་གཟིགས་པའི་ལམ་གཞན་ལ་ཕྱིན་ཅི་
མ་ལོག་པར་བསྟན་པའི་སྒོ་ནས་ ( ༢ན ) སྡུག་བསྔལ་རྒྱུ་བཅས་ལས་
སྐྱོབ་པར་མཛད་པའི་བདག་ཉིད་ཅན་གྱི་གཟུགས་སྐུ་ལྟ་བུའོ། །དེས་ན་
སྐབས་འདིར་རྒྱུ་ཕུན་ཚོགས་གཉིས་ལས། འབྲས་བུ་དོན་གཉིས་ཕུན་
སུམ་ཚོགས་པའི་ཚད་མའི་སྐྱེས་བུར་འཁྲུངས་པའི་བཅོམ་ལྡན་འདས་ལ་
ཚད་མར་གྱུར་པ་ཞེས་བཤད་པ་ཡིན་ནོ། །གཉིས་པ་ནི། མཆོད་བརྗོད་
རྐང་པ་གཉིས་པོ་དེའི་དོན་ལེའུ་འདིར་དོན་ཚན་ལྔའི་སྒོ་ནས་འཆད་པ་
ཡིན་ ཏེ། ཚད་ མར་ གྱུར་ པ་ འགྲོ་ ལ་ ཕན་ བཞེད་ པ། །སྟོན་ པ་ བདེ་
གཤེགས་སྐྱོབ་པ། །རྣམས་ཀྱི་སྒོ་ནས་འཆད་པའི་ཕྱིར། །དེ་ཡང་དང་པོ་
ནི། གཏན་ལ་དབབ་བྱ་ ཁྱད་ པར་ གྱི་ གཞི་དང༌། ཕྱི་མ་རྣམས་ནི་དེ་
གཏན་ལ་འབེབས་བྱེད་ཁྱད་པར་གྱི་ཆོས་ཡིན་ལ། དོན་ལྔ་པོ་དེ་དག་
520



ཀྱང་། འདིར་མཆོད་བརྗོད་ཀྱི་གོ་རིམ་དང་མཐུན་པར་འཆད་པ་ལ་
ལུགས་ བྱུང་ གི་ ཚུལ་ དང་། དེའི་ གོ་ རིམ་ལས་ ལྡོག་སྟེ་ འཆད་ པ་ ལ་
ལུགས་ལྡོག་གི་རིམ་པ་གཉིས་ཀྱི་སྒོ་ནས་འཆད་པར་བྱེད་པ་ཡིན་ནོ།།
དེ་ལྟར་འཆད་པའི་རྒྱུ་མཚན་ཡང་། ཚད་མ་ལྐོག་གྱུར་དོན་ཤེས་ཡིན།།
དེ་ སྒྲུབ་བྱེད་ཀྱང་མེད་པའི་ ཕྱིར། ཞེས་པ་ལྟར། རྒྱུ་བསམ་སྦྱོར་ཕུན་
ཚོགས་གཉིས་ལ་བརྟེན་ནས། འབྲས་བུ་དོན་གཉིས་ཕུན་སུམ་ཚོགས་
པའི་བདག་ཉིད་ཅན་གྱི་ཚད་མའི་སྐྱེས་བུར་འཁྲུངས་པའི་ཀུན་མཁྱེན་དེ་
ལམ་འདི་ལྟ་བུ་ཞིག་གོམས་པར་བྱས་པ་ལས་དེར་གྱུར་ཏོ། །ཞེས་པ་ལྟ་
བུ། ཀུན་མཁྱེན་དེ་སྐྱེ་བྱེད་ཀྱི་རྒྱུ་མེད་པར་འཛིན་པའི་ལོག་རྟོག་བསལ་
བར་བྱ་བའི་ཕྱིར་དུ་ལུགས་བྱུང་གི་བཤད་པ་མཛད་ཅིང་། དེ་ལྟ་བུའི་
ཀུན་མཁྱེན་དེའི་རང་བཞིན་འདི་ལྟ་བུ་ཡིན་ནོ། །ཞེས་པ་ལྟ་བུ་ཤེས་བྱེད་
ཀྱི་རྒྱུ་མེད་པར་འཛིན་པའི་ལོག་རྟོག་བསལ་བའི་ཕྱིར་དུ་ལུགས་ལྡོག་
གི་བཤད་པ་མཛད་པ་ ཡིན་ལ། བཤད་ཚུལ་དང་པོས་ནི། བསམ་པ་
ཕུན་ཚོགས་བརྩེ་བ་སྙིང་རྗེ་ཆེན་པོ་དངོས་སུ་བསྟན་ནས། དེ་ལ་བརྟེན་
ནས་ ( ༢བ)བྱང་ཆུབ་ཀྱི་མཆོག་དུ་སེམས་བསྐྱེད་པ་དང་། སེམས་
བསྐྱེད་ནས་སྦྱོར་བ་ ཕུན་ ཚོགས་ བདག་མེད་རྟོགས་ པའི་ ཤེས་ རབ་
གཞན་དོན་དུ་གོམས་པར་བྱེད་པ་ལྟ་བུ་སྤྱོད་པའི་གཙོ་བོ་དང་། དེས་
མཚོན་ནས་སྦྱིན་པ་དང་ཚུལ་ཁྲིམས་སོགས་ལ་སློབ་ཚུལ་ཡང་བསྟན་
པས། བཅོམ་ལྡན་འདས་ལམ་གང་ནས་བྱོན་པའི་ཚུལ་སྟོན་པར་བྱེད་
521



ཅིང་། བཤད་པ་ གཉིས་པས་ནི། བདེན་བཞིའི་གནས་ཚུལ་གཏན་ལ་
ཕབ་པའི་སྒོ་ནས་གཞན་ལ་ཕྱིན་ཅི་མ་ལོག་པར་སྟོན་པའི་སྐྱོབ་པ་དང་།
དེའི་སྔོན་དུ་རྟོགས་པ་ཕུན་ཚོགས་འགྲོ་དགོས་པ་དང་། དེའི་སྔོན་དུ་
ཡང་རྒྱུ་གཞན་སྔ་མ་རྣམས་འགྲོ་དགོས་པར་རྟགས་ཡང་དག་ལ་བརྟེན་
ནས་སྒྲུབ་པས། བཅོམ་ལྡན་འདས་ལམ་དེ་ནས་བྱོན་པའི་ཤེས་བྱེད་
སྟོན་པར་བྱེད་པ་ཡིན་ནོ། །
༈ གསུམ་པ་ནི། དེ་ལྟར་ལུགས་བྱུང་ལུགས་ལྡོག་གི་བཤད་
ཚུལ་གཉིས་མཛད་པ་དེའི་དགོས་པའི་གཙོ་བོ་ནི་གྲོལ་བ་དོན་གཉེར་གྱི་
མངོན་ པར་ འདོད་ པའི་ དོན་ འགྲུབ་པར་ བྱ་བའི་ཕྱིར་དུ། དང་པོར་
བསྟན་པ་སྐྱོན་མེད་དུ་སྒྲུབ་ནས། དེ་ཚུལ་བཞིན་དུ་སྟོན་པའི་བཅོམ་
ལྡན་འདས་སྟོན་པ་སྐྱོན་མེད་དམ་ཚད་མའི་སྐྱེས་བུར་སྒྲུབ་པའི་ཕྱིར་དུ་
ཡིན་ཏེ། སྤེལ་མར་བསྟོད་པ་ལས། བདག་ནི་སངས་རྒྱས་ཕྱོགས་མི་
འཛིན། །སེར་སྐྱ་སོགས་ལ་མི་སྡང་ཡང་། །གང་ཞིག་རིགས་པར་ལྡན་
པའི་ཚིག །དེ་ཉིད་སྟོན་པར་ཡོངས་སུ་འཛིན། །ཞེས་གསུངས་པའི་
ཕྱིར། གཉིས་པ་ཡན་ལག་གི་དོན་སྟོན་པ་ལ། ཚད་མར་གྱུར་པ་བཤད་
པ། དེའི་སྒྲུབ་བྱེད་རྒྱས་པར་བཤད་པ། ཚད་མའི་སྒོ་ནས་བསྟོད་པའི་
དགོས་པ་བཤད་པ་དང་གསུམ། དང་པོ་ལ། ཚད་མ་བཤད་པ་དང་།
གྱུར་པ་སྨོས་པའི་དགོས་པ་བཤད་པ་གཉིས། དང་པོ་སྟོན་པ་ལ། ཚད་
མ་བསླུ་མེད་ཅན་ཤེས་པ། ཞེས་པ་ནས། །དེ་ལྡན་བཅོམ་ལྡན་ཚད་མ་
522



ཉིད། །ཅེས་ པའི་ བར་ གསུངས། དེ་ ཡང་ སློབ་ དཔོན་ གྱིས་ ཚད་མའི་
མཚན་ཉིད་སྟོན་པའི་བསྟན་བཅོས་འཆད་པའི་རྒྱུ་རང་དོན་རྗེས་དཔག་
དགོས་ པའི་ དབང་ གིས་ ལེའུ་དང་པོར་བཤད་ཟིན་ནས། སྐབས་ སུ་
བབས་པ་ཚད་མར་གྱུར་པ་འགྲོ་ལ་ཕན་བཞེད་པ་ཞེས་སོགས་ཚིག་རྐང་
གཉིས་ཀྱི་དོན་འཆད་པ་ལ་ལེའུ་འདི་གསུངས་སོ། ( ༣ན )།དེ་ལ་ཁོ་
ན་རེ། བཅོམ་ལྡན་འདས་ལ་ཚད་མར་གྱུར་པ་ཞེས་བཤད་ན། དེ་ཚད་
མ་དངོས་ཡིན་པའི་རྒྱུ་མཚན་གྱིས་དེ་ལྟར་བཤད་པ་ཡིན་ནམ། དེ་ཚད་
མ་དང་འདྲ་བའི་རྒྱུ་མཚན་གྱིས་དེ་ལྟར་བཤད་པ་ཡིན། དང་པོ་ལྟར་ན་
མི་འཐད་དེ། དེ་མངོན་རྗེས་ཀྱི་ཚད་མ་གང་དུ་ཡང་མི་རིགས་པའི་ཕྱིར།
གཉིས་པ་ལྟར་ན། འདྲ་ཡུལ་ཚད་མའི་ངོ་བོ་དེ་གང་བཅོམ་ལྡན་འདས་
ལ་ཚད་མ་ཞེས་བརྗོད་པའི་རྒྱུ་མཚན་ཇི་ལྟ་བུ་ཞེ་ན། དང་པོ་སྟོན་པ་ལ།
ཚད་མ་བསླུ་མེད་ཅན་ཤེས་པ། ཞེས་པ་ནས། རང་གི་མཚན་ཉིད་དཔྱད་
ཕྱིར་ རོ། །ཞེས་ པའི་ བར་ གསུངས། གཉིས་ པ་ སྟོན་ པ་ ལ། དེ་ ལྡན་
བཅོམ་ལྡན་ཚད་མ་ཉིད། ཅེས་གསུངས་པ་ཡིན་ཏེ། ལྷས། སློབ་དཔོན་
གྱིས་ཚད་མའི་མཚན་ཉིད་ཀྱི་བསྟན་བཅོས་འཆད་པའི་རྒྱུ་ རྗེས་སུ་
དཔག་པ་སྔར་རྣམ་པར་བཞག་ནས། སྐབས་སུ་བབས་པ་ཚད་མ་ཞེས་
བྱ་བ་ལ་སོགས་པ་ཕྱག་འཚལ་བའི་ཚིགས་སུ་བཅད་པའི་བཤད་པ་
མཛད་ པར་ རྩོམ་ པའོ། །ཚད་མར་ གྱུར་ པ་ ཞེས་ བྱ་བ་ནི། ཚད་ མར་
འཁྲུངས་པའོ། །ཚད་མ་དང་འདྲ་བས་ན་ཚད་མ་སྟེ། བཅོམ་ལྡན་འདས་



སོ། །ཚད་མ་དེའི་ངོ་བོ་ཅི་ཞིག་ཡིན། གང་གིས་ན་དེ་དེ་དང་འདྲ་བར་
དམ་བཅའ་བར་བྱེད་ཅེ་ན། ཚད་མ་བསླུ་མེད་ཅན་ཞེས་པ། ཞེས་བྱ་བ་
སྨོས་ཏེ། ཞེས་གསུངས་པའི་ཕྱིར། ཚད་མ་བསླུ་མེད་ཅན་ཤེས་པ་ཞེས།
ཚད་མ་ཡིན་ན། མི་བསླུ་བའི་རིག་པ་ཡིན་པས་ཁྱབ་པར་བསྟན་པ་ལ་
ཁོ་ན་རེ། དེ་མི་འཐད་དེ། རྗེས་དཔག་ཚད་མ་ཡིན་ཡང་མི་བསླུ་བའི་
རིག་པ་མ་ཡིན་པའི་ཕྱིར། ཞེ་ན། དེ་འགོག་པ་ལ། དོན་བྱེད་ནུས་པར་
གནས་ པ་ནི། མི་བསླུ་ཞེས་ གསུངས། ཁོ་ན་རེ། གཞན་ཡང་། དེ་ མི་
འཐད་དེ། སྒྲ་བྱུང་གི་ཚད་མ་དེ་ཚད་མ་གང་ཞིག །དེ་མི་བསླུ་བའི་
རིག་པ་མ་ཡིན་པའི་ཕྱིར། ཞེ་ན། སྒྲ་བྱུང་གི་ཚད་མ་དེ་གང་ལ་བྱེད།
བུམ་པ་ཞེས་པའི་སྒྲའི་རྟགས་ལས། ལྷས་སྦྱིན་གྱིས་སྨྲས་པའི་བུམ་པ་
ཞེས་པའི་ངག་རང་སྨྲ་བ་པོའི་རྒྱུད་ལ་རང་ཀུན་ནས་སློང་བྱེད་ཀྱི་བསམ་
པ་ཡོད་པར་རྟོགས་པའི་རྗེས་དཔག་ལ་བྱེད་དམ། བུམ་པ་ཞེས་པའི་
སྒྲའི་རྟགས་ལས་གཞི་འགའ་ཞིག་ཏུ་བུམ་པ་ཡོད་པར་གོ་བའི་བློ་ལ་
བྱེད། དང་པོ་ལྟར་ན། དེ་མི་བསླུ་བའི་རིག་པ་མ་ཡིན་པ་རྟགས་མ་གྲུབ།།
ཅེས་སྟོན་པ་ལ། སྒྲ་ལས་བྱུང་བ་ཡང་། ཞེས་གསུངས་སོ། (༣བ་
)། གཉིས་པ་ལྟར་ན། དེ་ཚད་མ་ཡིན་པ་རྟགས་མ་གྲུབ། ཅེས་སྟོན་པ་
ལ། དོན་ གྱི་ དེ་ ཉིད་ རྒྱུ་ ཅན་ མིན། །ཞེས་ གསུངས། ཁོ་ན་རེ། བཅད་
ཤེས་ཆོས་ཅན། ཚད་མ་ཡིན་པར་ཐལ། མི་བསླུ་བའི་རིག་པ་ཡིན་པའི་
ཕྱིར། ཟེར་ན། དེ་ལྟར་འཕེན་པ་མི་འཐད་དེ། མི་བསླུ་བའི་རིག་པ་ཙམ་
524



ཚད་མའི་མཚན་ཉིད་དུ་འཇོག་ན་བདེན་ཡང་། དེར་མི་འཇོག་པའི་ཕྱིར།
ཞེས་ སྟོན་ པ་ ལ་བཟུང་བ་འཛིན་ཕྱིར་ཀུན་རྫོབ་ནི། མི་འདོད་ཅེས་
གསུངས། ཁོ་ན་རེ། ཚད་མ་ཡིན་ན་མི་བསླུ་བའི་རིག་པ་ཡིན་པས་ཁྱབ་
པ་དེ་མི་འཐད་དེ། རྟེན་བཅས་ཀྱི་མིག་དབང་གཟུགས་ཅན་པ་གཟུགས་
ལ་ཚད་མ་ཡིན་པའི་ཕྱིར། ཞེ་ན། དེ་འགོག་པ་ལ་བློ་ནི་ཚད་མ་ཉིད་ཅེས་
གསུངས་སོ། །ཁོ་ན་རེ། ཚད་མ་ཡིན་ན་མི་བསླུ་བའི་རིག་པ་ཡིན་པས་
ཁྱབ་ན། མེ་འཛིན་དབང་པོའི་མངོན་སུམ་རྟོགས་བྱེད་དེ་ཇི་ལྟ་བུ། དེ་
ཚད་མ་ཡིན་པར་གང་གིས་རྟོགས་ཞེ་ན། དེ་ཁོ་རང་ཉམས་སུ་མྱོང་བའི་
རང་ རིག་ གིས་རྟོགས་ སོ། །ཞེས་སྟོན་པ་ལ་ རང་ ལས་ རང་གི་ངོ་བོ་
རྟོགས། ཞེས་གསུངས། དེ་ཚད་མ་ཡིན་པར་ ཕྱིས་འབྱུང་ཐ་སྙད་ པའི་
ཚད་མ་གཞན་ལ་བརྟེན་ནས་རྟོགས་དགོས་སོ། །ཞེས་སྟོན་པ་ལ། ཐ་
སྙད་ལས་ནི་ཚད་མ་ཉིད། ཅེས་གསུངས། དེ་ལྟར་ཡིན་ན། ཚད་མའི་
མཚན་ཉིད་སྟོན་པའི་བསྟན་བཅོས་རྩོམ་པ་དོན་མེད་དུ་འགྱུར་རོ། །ཞེ་
ན། དེ་མི་འགྱུར་ཞེས་སྟོན་པ་ལ། བསྟན་བཅོས་རྨོངས་པ་ཟློག་བྱེད་
ཡིན། ཞེས་གསུངས། དེ་ལྟར་ཡང་ལྷས། འོ་ན་ཁྱེད་ཅག་གི་ཚད་མ་ཉིད་
ཇི་ལྟར་གྲུབ་པ་ཡིན་ཞེ་ན། ཁོ་བོ་ཅག་གིས་ནི། རང་ལས་རང་གི་ངོ་བོ་
རྟོགས། རང་རིག་པ་ལས་ཚད་མ་ཞེས་བྱའི་ཤེས་པ་དེས། ཤེས་པ་ཡོད་
པ་ཉིད་དུ་གྲུབ་པ་ཡིན་གྱི། ཚད་མ་ཉིད་ནི་མ་ཡིན་ཏེ་ཞེས་དང་། འོ་ན་
ཇི་ལྟར་ཚད་མ་ཉིད་དུ་ངེས་པར་བྱ་ཞེ་ན། ཐ་སྙད་ལས་ནི་ཚད་མ་ཉིད།།
525



དུས་ཕྱིས་འབྱུང་བ་ཅན་གྱི་དོན་བྱེད་པའི་ ཡུལ་ཅན་གྱི་ཤེས་པའོ།།
ཞེས་ གསུངས། ཁོ་ན་རེ། མི་བསླུ་བའི་རིག་པ་ཙམ་གྱིས་ཚད་མའི་
མཚན་ཉིད་ཡོངས་སུ་རྫོགས་པ་ཡིན་ནམ་ཞེ་ན། མ་ཡིན་ཏེ། ཚད་མ་
ཡིན་ན་རང་གི་གཞལ་བྱ་གསར་དུ་རྟོགས་པ་གཅིག་དགོས་པའི་ཕྱིར།
ཞེས་སྟོན་པ་ལ། མ་ཤེས་དོན་གྱི་གསལ་བྱེད་ཀྱང་། །ཞེས་ གསུངས་།
འོ་ན་སྔོན་འཛིན་དབང་མངོན་གྱི་རྗེས་སུ་སྐྱེས་པའི་སྔོན་པོ་ངེས་པའི་
ངེས་ཤེས་དེ་ཚད་མ་ཡིན་ནམ། མ་ཡིན་ཞེ་ན། མིན་ཞེས་སྟོན་པ་ལ།
རང་གི་ངོ་བོ་རྟོགས་འོག་ཏུ། ཞེས་གསུངས་སོ། །དེ་དག་གི་སྒོ་ནས་འདྲ་
ཡུལ་ཚད་མའི་( ༤ན )ངོ་བོ་སྟོན་པ་ལ། དེ་ལྟར་ཡིན་ན། བཅོམ་ལྡན་
འདས་ལ་ཚད་མ་ཞེས་བརྗོད་པའི་རྒྱུ་མཚན་ཇི་ལྟར་ཞེ་ན། དེ་སྟོན་པ་
ལ། དེ་ལྡན་བཅོམ་ལྡན་ཚད་མ་ཉིད་། །ཞེས་གསུངས། གཉིས་པ་གྱུར་
པ་སྨོས་ པའི་ དགོས་པ་བཤད་པ་ལ། དངོས་ དང༌། རྩོད་ པ་ སྤང་བ་
གཉིས། དང་ པོ་ སྟོན་ པ་ ལ། མ་ སྐྱེས་ པ་ ནི་ བཟློག་ དོན་ དུ། ཞེས་
གསུངས་སོ། །གཉིས་ པ་ ལ་ ཁོ་ན་རེ། མ་སྐྱེས་པ་ནི་བཟློག་དོན་དུ།།
ཞེས་བཤད་པ་མི་འཐད་དེ། དབང་ཕྱུག་གི་རྒྱུད་ཀྱི་ཤེས་པ་དེ། མ་
སྐྱེས་པ་རྟག་པ་རང་བྱུང་གི་ཚད་མ་ཡིན་པའི་ཕྱིར། ཞེ་ན། དེ་འགོག་པ་
ལ། ཚད་མ་རྟག་པ་ཉིད་ཡོད་མིན། ཞེས་གསུངས་སོ། །དེ་ལ་ཁོ་ན་རེ།
འཇིག་རྟེན་གྱི་གནས་ལུས་ལོངས་སྤྱོད་རྣམས་ཆོས་ཅན། སྐྱེས་བུས་བློ་
སྔོན་དུ་བཏང་ནས་བྱས་པ་ཡིན་ཏེ། སྡོད་ཅིང་ལས་ལ་འཇུག་པའི་ཕྱིར།
526



སྟེའུ་བཞིན། དབྱིབས་ཀྱི་ཁྱད་པར་ དང་ ལྡན་ པའི་ ཕྱིར། གཞལ་མེད་
ཁང་ བཞིན། དོན་ བྱེད་ནུས་པ་ཡིན་ པའི་ ཕྱིར། དགྲ་སྟ་བཞིན། ཞེས་
པའི་ རྟགས་ ལ་བརྟེན་ནས་ འཇིག་རྟེན་ གྱི་ གནས་ལུས་ ལོངས་སྤྱོད་
རྣམས་སྐྱེས་བུས་བློ་སྔོན་དུ་བཏང་ནས་བྱས་པར་གྲུབ། དེ་གྲུབ་པ་ན།
དབང་ཕྱུག་ལས་གཞན་པའི་སྐྱེས་བུས་བྱེད་མི་ནུས་པས། དབང་ཕྱུག་
གིས་བྱས་པར་གྲུབ། དེ་ལྟར་གྲུབ་པས། དབང་ཕྱུག་དེ་ཚད་མའི་སྐྱེས་
བུར་གྲུབ་བོ། །ཞེ་ན་དེ་འགོག་པ་ལ། །འདོད་པ་གྲུབ་པའམ་དཔེ་མ་
གྲུབ། ཅེས་ གསུངས་ སོ། །གཞན་ ཡང་། དབྱིབས་ རིའི་ དབྱིབས་ སྐྱེས་
བུས་བྱས་པར་སྒྲུབ་པའི་རྟགས་སུ་བཀོད་པ་མི་འཐད་དེ། དབྱིབས་ཙམ་
རྟགས་སུ་བཀོད་ན་ཁྱབ་པ་མ་ངེས། དབྱིབས་ཁྱད་པར་བ་རྟགས་སུ་
བཀོད་ན་ཕྱོགས་ཆོས་མ་གྲུབ་པར་འགྱུར་བའི་ཕྱིར། བྱས་པ་ལ་ཁོ་ན་
རེ། དབྱིབས་རྟགས་ སུ་བཀོད་པ་ལ་དབྱིབས་ཀྱི་ཁྱད་པར་ལ་རྟགས་
ནས་སུན་འབྱིན་པ་ནི་འབྲས་མཚུངས་ཀྱི་ལྟག་ཆོད་ཡིན་ནོ། །ཞེ་ན། དེ་
འགོག་པ་ནི། ཐོག་མར་འབྲས་མཚུངས་ཀྱི་ལྟག་ཆོད་ངོས་འཛིན་པ་ལ།
བསྒྲུབ་ བྱའི་ རྗེས་ འགྲོ་ ཕྱིར་ འབྲས་ བུ། ཞེས་ སོགས་ གསུངས་ སོ།།
གཞན་ཡང་། རྟགས་ཀྱི་ངོ་བོ་དང་ཁྱད་པར་གཉིས་ཀྱི་ནང་ནས། ངོ་བོ་
གཙོ་ཆེའོ་ཞེས་སྟོན་པ་ལ། དངོས་པོའི་ངོ་བོ་མ་གྲུབ་ན། ཞེས་སོགས་
གསུངས་སོ།།
དེར་མ་ཟད། རྟགས་ཀྱི་སྒྲ་དང་དོན་གཉིས་ཀྱི་ནང་ནས་དོན་
527



གཙོ་ཆེའོ་ཞེས་སྟོན་པ་ལ། སྒྲ་མ་གྲུབ་ཀྱང་དངོས་པོ་ནི། །ཞེས་སོགས་
གསུངས། །སྒྲུབ་བྱེད་ལ་ལྟོས་ཚད་ཡིན་རིགས་ཞེས་བཤད་པ་ལ། རྒྱང་
འཕེན་པ་ན་རེ། ཁྱོད་ཀྱི་བཅོམ་ལྡན་འདས་དེ་( ༤བ)སྒྲུབ་བྱེད་ཀྱི་
ཐབས་ཕུན་ཚོགས་གོམས་པ་ལ་ལྟོས་ནས་ཚད་མའི་སྐྱེས་བུར་འཁྲུངས་
པ་མི་འཐད་དེ། དེ་སྒྲུབ་བྱེད་ཀྱི་ཐབས་ཀྱང་མེད། ཐབས་དེ་ལ་ནན་
ཏན་གྱིས་སློབ་པ་ཡང་མེད་པའི་ཕྱིར། ཞེས་པའི་ཕྱོགས་སྔ་དེ་སྟོན་པ་ལ།
ཚད་མ་ལྐོག་གྱུར་དོན་ཤེས་ཡིན། ཞེས་སོགས་གསུངས་སོ། །དེའི་ལན་
འདེབས་པ་ལ། ཐོག་མར་ཀུན་མཁྱེན་བཙལ་དགོས་པའི་རྒྱུ་མཚན་སྟོན་
པ་ལ། མི་ཤེས་སྟོན་པར་བྱེད་པ་ལ། ཞེས་སོགས་གསུངས་སོ། །ཀུན་
མཁྱེན་འཚོལ་བའི་ཚུལ་སྟོན་པ་ལ། དེ་ཕྱིར་དེ་ཡི་བསྒྲུབ་བྱ་རུ། །ཞེས་
སོགས་གསུངས་སོ། །བཙལ་བྱའི་ཀུན་མཁྱེན་ངོས་འཛིན་པ་ལ། བླང་
དང་དོར་བྱའི་དེ་ཉིད་ནི། །ཞེས་སོགས་གསུངས་སོ། །མདོར་བསྡུ་ན་
གཞུང་འདི་དག་གིས་ལམ་གྱི་རྩ་བ་དགེ་བའི་བཤེས་གཉེན་བསྟེན་ཚུལ་
བསྟན་པ་ཡིན་ནོ། །
ཚད་མའི་མཚན་ཉིདབསྟན་ཚུལ་ལ་མཐའ་དཔྱད་པ།
༈ ཚད་མ་བསླུ་མེད་ཅན་ཤེས་པ། ཞེས་སོགས་ཀྱི་སྐབས་
སུ། །དགག་བཞག་སྤངས་ གསུམ། དང་པོ་ལ། ཁ་ཅིག་ན་རེ། ཚད་མ་
བསླུ་མེད་ཅན་ཤེས་པ། ཞེས་པས་ཚད་མའི་མཚན་ཉིད་ཡོངས་རྫོགས་
གཅིག་དངོས་སུ་བསྟན་པ་ཡིན་ནོ། །ཟེར་ན། གཞུང་དེས་གསར་དུ་མི་
528



བསླ་བའི་རིག་པ་ཚད་མའི་མཚན་ཉིད་དུ་དངོས་སུ་བསྟན་པར་ཐལ།
དམ་བཅའ་དེའི་ཕྱིར། འདོད་ན། གཞུང་དེས་ཚད་མ་ཡིན་ན། རང་གི་
གཞལ་བྱ་གསར་དུ་རྟོགས་པས་ཁྱབ་པ་སྒྲས་ཟིན་ལ་བསྟན་པར་ཐལ།
དེས་དེ་འདྲའི་ཁྱབ་པ་དངོས་ཟིན་ལ་བསྟན་པའི་ཕྱིར། ཁ་ཅིག་མ་ཁྱབ་
ཟེར། རྟགས་དེར་ཐལ། དེས་གསར་དུ་མི་བསླུ་བའི་རིག་པ་ཚད་མའི་
མཚན་ཉིད་དུ་དངོས་ཟིན་ལ་བསྟན་པའི་ཕྱིར་ཏེ། རྩ་བར་འདོད་པ་དེའི་
ཕྱིར། འདོད་ན། དེའི་ཚིག་ཟུར་གྱི་ཚད་མ་ཞེས་པའི་ཚིག་དེས་དེ་འདྲའི་
ཁྱབ་ པ་ སྒྲས་ཟིན་ ལ་ བསྟན་ པར་ ཐལ། འདོད་ པའི་ ཕྱིར། འདོད་ན།
གཞལ་བྱ་གཉིས་ཕྱིར་ཚད་མ་གཉིས་ཞེས་པའི་ཚིག་ཟུར་གྱི་ཚད་མ་ཞེས་
པའི་ཚིག་དེས་ཀྱང་། དེ་འདྲའི་ཁྱབ་པ་སྒྲས་ཟིན་ལ་བསྟན་པར་ཐལ་ལོ།།
འདོད་ན། ཧ་ ཅང་ ཐལ་ལོ། མ་ ཁྱབ་ཟེར་བ་དེ་ལ་ཡང་། གཞལ་བྱ་
གཉིས་ཕྱིར་ཚད་མ་གཉིས་ཞེས་པའི་ཚིག་ཟུར་གྱི་ཚད་མ་ཞེས་པའི་ཚིག་
གིས་ ཀྱང་དེ་འདྲའི་ ཁྱབ་པ་དངོས་ཟིན་ལ་བསྟན་པར་ཐལ། ཚད་མ་
བསླུ་མེད་ཅན་ཤེས་པ་ཞེས་པའི་ཚིག་ཟུར་གྱི་ཚད་མ་ཞེས་པའི་ཚིག་དེས་
དེ་འདྲའི་ཁྱབ་པ་དངོས་ཟིན་ལ་བསྟན་པའི་ཕྱིར་ཏེ། ཚད་མ་བསླུ་མེད་
ཅན་ཤེས་པ་ཞེས་པས་དེ་འདྲའི་ཁྱབ་པ་དངོས་ཟིན་ལ་བསྟན་པའི་ཕྱིར།
རྟགས་ཁས། ཁ་ཅིག་ན་རེ། ཚད་མ་བསླུ་མེད་ཅན་ཤེས་པ་ཞེས་པས།
ཚད་མའི་མཚན་ཉིད་བསྟན་པ་ཡིན་ཟེར་ན། དེས་གསར་དུ་མི་བསླུ་
བའི་རིག་པ་ཚད་མའི་མཚན་ཉིད་དུ་བསྟན་པར་ཐལ། (༥ན )དམ་
529



བཅའ་དེའི་ ཕྱིར། འདོད་ན། དེས་ཚད་མ་ཡིན་ན། རང་གི་ གཞལ་བྱ་
གསར་ དུ་ རྟོགས་ པས་ ཁྱབ་ པ་ བསྟན་ པར་ ཐལ། འདོད་ པའི་ ཕྱིར། །
འདོད་མི་ནུས་ཏེ། གཞུང་དེ་ལས་ལོགས་སུ་མ་ཤེས་དོན་གྱི་གསལ་བྱེད་
ཀྱང་། ཞེས་སྨོས་པ་ལ་དགོས་པ་ཡོད་པའི་ཕྱིར། གཞན་ཡང་། གཞུང་
དེས་དེ་འདྲའི་ཁྱབ་པ་བསྟན་པ་མ་ཡིན་པར་ཐལ། གཞུང་དེས་ཚད་མ་
ཡིན་ན། མི་བསླུ་བའི་རིག་པ་ཡིན་པས་ཁྱབ་པ་ཙམ་བསྟན་པའི་ཕྱིར་
བྱས་པ་ལ་ཁོ་ན་རེ། དེ་ལྟར་ཡིན་ན། མི་བསླུ་བའི་རིག་པ་ཙམ་གྱིས་
ཚད་མའི་མཚན་ཉིད་ཡོངས་སུ་རྫོགས་པར་འགྱུར་རམ་ཞེ་ན། མི་འགྱུར་
ཏེ། ཚད་མ་ཡིན་ན། རང་ གི་ གཞལ་ བྱ་ གསར་ དུ་རྟོགས་ པ་ གཅིག་
དགོས་པའི་ཕྱིར། ཞེས་སྟོན་པ་ལ། མ་ཤེས་དོན་གྱི་གསལ་བྱེད་ཀྱང་།།
ཞེས་གསུངས་པའི་ ཕྱིར་ཏེ། ཚད་མ་བསླུ་མེད་ཅན་ཤེས་པ་ཞེས་པ་
ལས་ལོགས་སུ་མ་ཤེས་ དོན་ གྱི་གསལ་བྱེད་ཀྱང་། ཞེས་སྨོས་པ་ལ་
དགོས་པ་ཡོད་པའི་ཕྱིར། ཁོ་ན་རེ། གཞུང་འདིས་ཚད་མའི་མཚན་ཉིད་
བསྟན་ཀྱང་ཚད་མའི་མཚན་ཉིད་ཡོངས་རྫོགས་མ་བསྟན་ནོ་ཟེར་ན། མི་
བསླུ་བའི་རིག་པ་ཚད་མའི་མཚན་ཉིད་ཡིན་ལ། ཚད་མའི་མཚན་ཉིད་
ཡོངས་རྫོགས་མ་ཡིན་པའི་ཁྱད་པར་འཐད་པར་ཐལ། དམ་བཅའ་དེའི་
ཕྱིར། འདོད་ན། བཅད་ཤེས་ ཆོས་ ཅན། ཚད་ མ་ ཡིན་ པར་ ཐལ། མི་
བསླུ་བའི་ རིག་ པ་ ཡིན་ པའི་ ཕྱིར། ཁྱབ་ པ་ ཁས། རྟགས་ གྲུབ་ ཅིང་།།
འདོད་ མི་ནུས་ཏེ། ཆོས་ ཅན་ དེའི་ ཕྱིར། སྦྱོར་ བ་ལ། ཁ་ཅིག་ན་རེ།
530



གཟུགས་འཛིན་དབང་མངོན་ཆོས་ཅན། ཚད་མ་ཡིན་ཏེ། །གསར་དུ་མི་
བསླུ་བའི་ རིག་པ་ཡིན་པའི་ཕྱིར། ཟེར་ན། གཞུང་དེས་གསར་དུ་མི་
བསླུ་བའི་རིག་པ་ཚད་མའི་མཚན་ཉིད་དུ་བསྟན་པར་ཐལ། སྦྱོར་བ་དེ་
གཞུང་དེའི་དོན་སྦྱོར་རྣམ་དག་ཡིན་པའི་ཕྱིར། འདོད་ན། སྔར་བཀག་
ཟིན་ཏོ། །ཁ་ཅིག་ན་རེ། གཞལ་བྱ་ལ་གསར་དུ་མི་བསླུ་བའི་རིག་པ་
ཚད་མའི་མཚན་ཉིད་ཟེར་ན། །ཚད་མས་རྟོགས་པར་བྱ་བ་ཚད་མས་
ངེས་ནས། གཞལ་བྱ་ཚད་མས་མ་ངེས་པའི་གང་ཟག་གི་རྒྱུད་ཀྱི་ཚད་མ་
ཆོས་ཅན། མཚན་ཉིད་དེར་ཐལ། ཚད་མ་ཡིན་པའི་ཕྱིར། རྟགས་གྲུབ་
སྟེ། དེ་འདྲའི་གང་ཟག་གི་རྒྱུད་ལ་ཚད་མ་ཡོད་པའི་ཕྱིར་ཏེ། དེའི་རྒྱུད་
ལ་ཚད་མས་རྟོགས་པར་བྱ་བ་རྟོགས་པའི་ཚད་མ་ཡོད་པའི་ཕྱིར་ཏེ། དེ་
འདྲའི་གང་ཟག་ཡོད་པའི་ཕྱིར་ཏེ། ཚད་མས་རྟོགས་པར་བྱ་བ་གཞལ་
བྱའི་མཚན་ཉིད་ཡིན་པའི་ཕྱིར། རྩ་བར་འདོད་ན། དེ་འདྲའི་གང་ཟག་
ཆོས་ཅན། གཞལ་བྱ་ཚད་མས་ངེས་པའི་གང་ཟག་ཡིན་པར་ཐལ། གང་
ཟག་གང་ཞིག ཁྱོད་ཀྱི་རྒྱུད་ཀྱི་ཚད་མ་དེ་གཞལ་བྱ་ལ་གསར་དུ་མི་
བསླུ་བའི་རིག་པ་ཡིན་པའི་ཕྱིར། ཁ་ཅིག་ན་རེ། གསར་དུ་མི་བསླུ་བའི་
ཤེས་པ། ཚད་མའི་མཚན་ཉིད་ཡིན་ཟེར་ན། དེ་མི་འཐད་པར་ཐལ། དེ་
(༥བ )མཚན་ཉིད་མ་ཡིན་པའི་ཕྱིར་ཏེ། མི་བསླུ་བའི་ཤེས་པ་
མཚན་ཉིད་མ་ ཡིན་པའི་ཕྱིར། ཁ་ཅིག་ན་རེ། རང་ གི་ གཞལ་ བྱ་ ལ་
གསར་དུ་མི་བསླུ་བའི་རིག་པ་དང༌། རང་གི་གཞལ་བྱ་ལ་སྒྲོ་འདོགས་
53]



གསར་དུ་གཅོད་བྱེད་ཀྱི་རིག་པ་གཉིས་རེ་རེ་ནས། །ཚད་མའི་མཚན་
ཉིད་ཡིན་ཟེར་ན། སྐྱོན་འཕེན་པ་ཁ་ཅིག་ན་རེ། །རང་གི་གཞལ་བྱ་ཆོས་
ཅན། བློ་དེ་ཚད་མ་ཡིན་ན། བློ་དེ་ཁྱོད་ལ་གསར་དུ་མི་བསླུ་བའི་རིག་
པ་དང༌། བློ་དེ་ཁྱོད་ལ་སྒྲོ་འདོགས་གསར་དུ་གཅོད་བྱེད་ཀྱི་རིག་པ་
གཉིས་རེ་རེ་ནས་ ཡིན་དགོས་པར་ཐལ། དམ་བཅའ་དེ་འཐད་པའི་
ཕྱིར། རྟགས་ ཁས། འདོད་ན། དེ་ཆོས་ཅན། ཁྱོད་དངོས་ སྟོབས་ རྗེས་
དཔག་ཚད་མར་སོང་བའི་གཞལ་བྱ་ཡིན་པར་ཐལ། དེ་ཁྱོད་ལ་གསར་
དུ་མི་བསླུ་བའི་རིག་པ་དང་། དེ་ཁྱོད་ལ་སྒྲོ་འདོགས་གསར་དུ་གཅོད་
བྱེད་ཀྱི་རིག་པ་གཉིས་རེ་རེ་ནས་ཡིན་པའི་ཕྱིར། མ་གྲུབ་ན། ཤེས་བྱ་
ཆོས་ཅན། དེ་གཉིས་རེ་རེ་ནས་ཡིན་པར་ཐལ། དེ་ཚད་མ་ཡིན་པའི་
ཕྱིར། འཁོར་གསུམ། གོང་དུ་འདོད་ན། རང་གི་གཞལ་བྱ་ཆོས་ཅན།
དངོས་སྟོབས་རྗེས་དཔག་ཚད་མར་སོང་བའི་གཞལ་བྱ་མ་ཡིན་པར་
ཐལ། ཡིད་ཆེས་ རྗེས་དཔག་ཚད་མར་སོང་བའི་གཞལ་བྱ་ཡིན་པའི་
ཕྱིར། ཞེས་ སོགས་ སྔར་བཞིན་ནོ། །ཁ་ཅིག་ན་རེ། རང་གི་ གཞལ་བྱ་
རྟོགས་པའི་རིག་པ་དང་། རང་གིས་གཞལ་བ་གཞལ་བ་ལྟར་གྲུབ་པའི་
རིག་པ་དང༌། རང་ གི་ དཔྱད་དོན་རྟོགས་ པའི་ རིག་ པ་དང་། རང་གི་
གཞལ་བྱ་ལ་སྒྲོ་འདོགས་གཅོད་བྱེད་ཀྱི་རིག་པ་རྣམས་རེ་རེ་ནས་མི་
བསླུ་བའི་ཤེས་པའི་མཚན་ཉིད་ཟེར་བ་དང༌། སྒྲ་མི་རྟག་པར་རྟོགས་
པའི་ ཡིད་དཔྱོད་ཡོད་པར་འདོད་པ་ནང་འགལ་ཏེ། སྒྲ་མི་རྟག་པར་
532



རྟོགས་པའི་ཡིད་དཔྱོད་ཆོས་ཅན། རང་གི་གཞལ་བྱ་རྟོགས་པའི་རིག་པ་
ཡིན་པར་ཐལ། སྒྲ་མི་རྟག་པར་རྟོགས་པའི་ རིག་པ་ཡིན་པའི་ཕྱིར།
རྟགས་ཁས། འདོད་ན། མཚོན་བྱ་དེར་ཐལ། འདོད་པའི་ཕྱིར། ཁྱབ་པ་
ཁས། འདོད་མི་ནུས་ཏེ། ཡིད་དཔྱོད་ཡིན་པའི་ ཕྱིར། གཞན་ཡང་། དེ་
ཆོས་ཅན། མཚན་ཉིད་གཉིས་པ་དེར་ཐལ། རང་གིས་སྒྲ་མི་རྟག་པར་
གཞལ་བ་གཞལ་བ་ལྟར་གྲུབ་པའི་རིག་པ་ཡིན་པའི་ཕྱིར་ཏེ། སྒྲ་མི་
རྟག་པར་རྟོགས་པའི་རིག་པ་གང་ཞིག་། སྒྲ་མི་རྟག་པ་ཡིན་པའི་ཕྱིར།།
འདོད་ན། དེ་ཆོས་ཅན། མཚོན་བྱ་དེར་ཐལ། འདོད་པའི་ཕྱིར། ཁྱབ་
པ་ཁས། གཞན་ཡང་སྒྲ་རྟག་མི་རྟག་གང་ཡིན་བཅད་པའི་མཐར་སྒྲ་མི་
རྟག་པར་རྟོགས་ པའི་ ཡིད་ དཔྱོད་ཡོད་ པར་ ཐལ། །སྒྲ་མི་རྟག་པར་
རྟོགས་ པའི་ ཡིད་ དཔྱོད་ ཡོད་ པའི་ ཕྱིར། །འདོད་ན། དེ་ འདྲའི་ ཡིད་
དཔྱོད་ཆོས་ཅན། རང་གི་དཔྱད་དོན་དུ་གྱུར་པའི་སྒྲ་མི་རྟག་པར་རྟོགས་
པའི་ རིག་ པ་ ཡིན་ པར་ ཐལ། ཆོས་ཅན་དེའི་ཕྱིར། འདོད་ན། མཚན་
ཉིད་ གསུམ་པ་དེར་ཐལ། འདོད་པའི་ཕྱིར། འདོད་ན། མཚོན་བྱ་དེར་
ཐལ། འདོད་པའི་ཕྱིར། (༦ན ) ཁྱབ་པ་ཁས། གཞན་ཡང་། སྒྲ་རྟག་
འཛིན་གྱི་སྒྲོ་འདོགས་གཅོད་བྱེད་ཀྱི་ཡིད་དཔྱོད་ཡོད་པར་ཐལ། དེ་མི་
རྟག་པར་རྟོགས་པའི་ཡིད་དཔྱོད་ཡོད་པའི་ཕྱིར། རྟགས་ཁས། འདོད་
ན། དེ་ཆོས་ཅན། མཚན་ཉིད་བཞི་པ་དེར་ཐལ། ཆོས་ཅན་དེའི་ཕྱིར།
འདོད་ན། དེ་ཆོས་ཅན། མཚོན་བྱ་དེར་ཐལ། འདོད་པའི་ཕྱིར། འདོད་
533



མི་ནུས་ཏེ། ཡིད་དཔྱོད་ཡིན་པའི་ཕྱིར། །
༈ གཉིས་ པ་ རང་ ལུགས་ གཞག་ པ་ ལ། སྦྱོར་ བ་ དང༌།།
མཐའ་དཔྱད་པ་གཉིས། དང་པོ་ནི། ཚད་མ་ཆོས་ཅན། མི་བསླུ་བའི་
ཤེས་པ་ཡིན་ཏེ། རང་གི་གཞལ་བ་གཞལ་བ་ལྟར་གྲུབ་པའི་རིག་པ་
ཡིན་པའི་ཕྱིར། །
༈ གཉིས་ པ་ མཐའ་ དཔྱད་ པ་ ལ་ གཞུང་ གི་ བསྟན་ ཚུལ།
མཚན་ཉིད། དབྱེ་བ། མི་བསླུ་བའི་དོན་བཤད་པ་དང་བཞི། དང་པོ་ནི།
ཚད་མ་བསླུ་མེད་ཅན་ཤེས་པ་ཞེས་པས་ཚད་མའི་མཚན་ཉིད་ཀྱི་ཟུར་གྱི་
མི་བསླུ་བ་དེ་བསྟན་ཅིང་། མ་ཤེས་དོན་གྱི་གསལ་བྱེད་ཀྱང་། །ཞེས་
པས་དེའི་ཟུར་གྱི་གསར་དུ་བ་དེ་བསྟན་ལ། གཞུང་དེ་གཉིས་ཀ་འདྲིལ་
བས་ཚད་མའི་མཚན་ཉིད་ཡོངས་རྫོགས་གཅིག་བསྟན་གྱི། དེ་གཉིས་རེ་
རེ་ནས་དེའི་མཚན་ཉིད་ཡོངས་རྫོགས་རེ་བསྟན་པ་མ་ཡིན་ཏེ། མ་ཤེས་
དོན་གྱི་གསལ་བྱེད་ཀྱང་། །ཞེས་པའི་ཐད་དུ་ལྷས། དེ་བས་ན་དེ་ལྟར་
ཚད་མའི་མཚན་ཉིད་མི་བསླུ་བ་གཅིག་གཅིག་བཤད་དོ། །མ་ཤེས་དོན་
གྱི་གསལ་བྱེད་ཀྱང་། ཞེས་བྱ་བ་ནི་གཞན་ཚད་མའི་མཚན་ཉིད་གཉིས་
པ་ དེ་ ཡིན་ནོ། །ཞེས་ གསུངས་པའི་ཕྱིར། གཉིས་པ་ནི། གསར་དུ་མི་
བསླུ་བའི་རིག་པ་ཚད་མའི་མཚན་ཉིད། ཡང་ན། རང་གི་གཞལ་བྱ་ལ་
སྒྲོ་འདོགས་གསར་དུ་གཅོད་བྱེད་ཀྱི་རིག་པ། རང་ཉིད་ཚད་མ་ཡིན་
པའི་མཚན་ཉིད། གསུམ་པ་ནི། དེ་ལ་དབྱེ་ན། རང་ལས་ངེས་ཀྱི་ཚད་
534



མ་དང་། གཞན་ལས་ངེས་ཀྱི་ཚད་མ་གཉིས་སུ་ཡོད། བཞི་པ་ནི། སྤྱིར་
མི་བསླུ་བ་དེ་ལ་ཡུལ་གྱི་མི་བསླུ་བ་དང་། ཡུལ་ཅན་གྱི་མི་བསླུ་བ་
གཉིས་སུ་ཡོད། དང་པོ་ནི། གཟུགས་ལྟ་བུ་ལ་བྱེད་ཅིང། དེ་ལ་མི་བསླུ་
བ་ཞེས་བརྗོད་པའི་རྒྱུ་མཚན་ཡོད་དེ། དེ་ཁོ་རང་འཇལ་བྱེད་ཀྱི་ཚད་
མས་ཇི་ལྟར་གཞལ་བ་ལྟར་གནས་པའི་ཆོས་ཡིན་པའི་རྒྱུ་མཚན་གྱིས་དེ་
ལྟར་བརྗོད་པའི་ཕྱིར། ཕྱི་མ་དེ་ལ་མི་བསླུ་བའི་ཤེས་པ། མི་བསླུ་བའི་
ངག །མི་བསླུ་བའི་ སྐྱེས་བུ་རྣམས་ སུ་ ཡོད་ པ་ ལས། དང༌པོ་ལ་
མཚན་ ཉིད་དང་། དབྱེ་ བ་ གཉིས། དང༌ པོ་ནི། །རང་ གིས་ གཞལ་ བ་
གཞལ་བ་ལྟར་གྲུབ་པའི་རིག་པ། རང་ཉིད་དང་པོ་དེ་ཡིན་པའི་མཚན་
ཉིད། ཡང་ན་རང་གི་གཞལ་བྱ་ལ་སྒྲོ་འདོགས་གཅོད་བྱེད་ཀྱི་རིག་པ།
རང་ཉིད་དང་པོ་དེ་ཡིན་པའི་མཚན་ཡིན་ཏེ། དེ་ལྟར་ཡང་། རྣམ་ངེས་
ལས། འདི་དག་གི་དོན་ཡོངས་སུ་དཔྱད་ནས་འཇུག་པ་ན། དོན་བྱ་བ་
ལ་བསླུ་བ་མེད་པའི་ཕྱིར། ཞེས་གསུངས་པའི་ཕྱིར། (༦བ )གཉིས་
པ་ནི་དེ་ལ་དབྱེ་ན། ཚད་མ་དང་བཅད་ཤེས་གཉིས་སུ་ཡོད། དེས་ན་
གཞི་གྲུབ་ན། མི་བསླུ་བ་ཡིན་པའི་ཁྱབ་བོ། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། ཚད་མ་བསླུ་
མེད་ཅན་ཤེས་པ་ཞེས་པས་ཚད་མའི་མཚན་ཉིད་ཡོངས་རྫོགས་བསྟན་
པར་ཐལ། དེས་དེའི་མཚན་ཉིད་བསྟན་པའི་ཕྱིར་ཏེ། དེའི་སྐབས་ནས་
བསྟན་པའི་ཚད་མའི་མཚན་ཉིད་ཡོད་པའི་ཕྱིར་ཏེ། དེའི་སྐབས་ནས་
535



བསྟན་པའི་ཚད་མ་མཚོན་བྱ་ཡིན་པའི་ཕྱིར་ཏེ། ཚད་མ་མཚོན་བྱ་ཡིན་
པའི་ ཕྱིར་ཟེར་ན། བསྟན་བཅོས་རྣམ་འགྲེལ་ གྱི་གཞུང་ཚིག་ཡིན་ན།།
ཚད་མའི་མཚན་ཉིད་སྟོན་བྱེད་ཀྱི་གཞུང་ཚིག་ཡིན་དགོས་པར་ཐལ།
གཞལ་ བྱ་ གཉིས་ ཕྱིར་ཚད་མ་གཉིས་ཞེས་པའི་གཞུང་དེ། ཚད་མའི་
མཚན་ཉིད་སྟོན་བྱེད་ཀྱི་གཞུང་ཚིག་ཡིན་པའི་ཕྱིར་ཏེ། གཞུང་དེས་ཚད་
མའི་མཚན་ཉིད་བསྟན་པའི་ཕྱིར་ཏེ། དེའི་སྐབས་ནས་བསྟན་པའི་ཚད་
མའི་མཚན་ཉིད་ཡོད་པའི་ཕྱིར་ཏེ། དེའི་སྐབས་ནས་བསྟན་པའི་ཚད་མ་
མཚོན་བྱ་ཡིན་པའི་ཕྱིར་ཏེ། ཚད་མ་མཚོན་བྱ་ཡིན་པའི་ཕྱིར་ཏེ། རྟགས་
རྣམས་རྟགས་ཐོག་དང་། ཁྱབ་པ་ཁྱབ་ཐོག་ཏུ་སྒྲིག་གོ །ཁ་ཅིག་ན་
རེ། ཚད་ མ་ བསླུ་ མེད་ ཅན་ ཤེས་ པ་ ཞེས་ པས་ ཚད་ མའི་ མཚན་ ཉིད་
བསྟན་པར་འདོད་པ་ལ་སྐྱོན་འཕེན་པ་ཁ་ཅིག །ཚད་མ་བསླུ་མེད་
ཅན་ཤེས་པ་ཞེས་པའི་སྐབས་ནས་བསྟན་པའི་ཚད་མ་ཡིན་ན། ཚད་མ་
ཡིན་དགོས་པར་ཐལ། དམ་བཅའ་དེའི་ཕྱིར། འདོད་ན། བསླུ་མེད་ཅན་
ཤེས་པ་ཞེས་པས་ཚད་མའི་མཚན་ཉིད་བསྟན་པར་ཐལ། དམ་བཅའ་
དེའི་ཕྱིར། འདོད་ན། ཤེས་བྱ་ཆོས་ཅན། དེས་དེ་མ་བསྟན་པར་ཐལ།
ཚད་མ་དེའི་སྐབས་ནས་བསྟན་པའི་ཚད་མ་མ་ཡིན་པའི་ཕྱིར། མ་གྲུབ་
ན། ཤེས་བྱ་ཆོས་ཅན། ཚད་མ་ཡིན་པར་ཐལ། མ་གྲུབ་པ་དེའི་ ཕྱིར།
འཁོར་ གསུམ། ཟེར་ རོ། ཁ་ཅིག་ན་རེ། གཞུང་ སྔ་ ཕྱི་དེ་ གཉིས་ཀྱིས་
ཚད་མའི་མཚན་ཉིད་ཡོངས་རྫོགས་རེ་བསྟན་པར་ཐལ། ལྷས། དེ་བས་
536



ན་དེ་ལྟར་ཚད་མའི་མཚན་ཉིད་མི་བསླུ་བ་གཅིག་གཅིག་བཤད་དོ།
།ཞེས་སོགས་སྔ་ཕྱི་གཉིས་ཀའི་ཐད་དུ་ཚད་མའི་མཚན་ཉིད་ཞེས་སྦྱར་
ནས་ གསུངས་ པ་ ལ་ དགོས་ པ་ཡོད་པའི་ ཕྱིར། ཟེར་ན་སྐྱོན་མེད་དེ།
ཚད་མའི་མཚན་ཉིད་ཀྱི་ཟུར་ལ་དེའི་མཚན་ཉིད་ཀྱི་སྒྲས་བཏགས་ནས་
བསྟན་པ་ཙམ་ཡིན་པའི་ཕྱིར། དཔེར་ན། ངོ་བོ་ཚིག་ཕྲད་བདག་ཉིད་
འདོད། །ཅེས་ སོགས་ ཀྱིས་ གཞན་དོན་བསྒྲུབ་བྱ་ཡང་དག་གི་མཚན་
ཉིད་ཀྱི་ཟུར་བཞི་ལ་དེའི་མཚན་ཉིད་ཀྱི་སྒྲས་བཏགས་ནས་བསྟན་པ་
བཞིན་ནོ། །ཁ་ཅིག་ན་རེ། གཞུང་དང་པོས་ཚད་མའི་མཚན་ཉིད་བསྟན་
པར་ཐལ། སྒྲ་ལས་བྱུང་བ་ཡང་ཞེས་སོགས་ཀྱིས་དེའི་མཚན་ཉིད་ལ་མ་
ཁྱབ་པ་སོགས་སྐྱོན་སྤོང་བསྟན་པའི་ཕྱིར། ཟེར་ན། སྒྲ་འཛིན་ལ་སྦྱར་
ནས་དེར་ཐལ། དེའི་ཕྱིར། རྟགས་རྟགས་ཐོག་དང་། ཁྱབ་པ་ཁྱབ་ཐོག་
ཏུ་སོང་ངོ༌། །ཁ་ཅིག་ན་རེ། (༧ན) རྗེས་དཔག་སྐད་ཅིག་གཉིས་པ་
ཆོས་ཅན། གསར་དུ་མི་བསླུ་བའི་རིག་པ་ཡིན་པར་ཐལ། ཚད་མ་ཡིན་
པའི་ཕྱིར་ཏེ། རྗེས་དཔག་ཡིན་པའི་ཕྱིར་། རྟགས་གྲུབ་སྟེ། ཚད་མ་སྐད་
ཅིག་གཉིས་པ་ཚད་མ་ཡིན་པའི་ཕྱིར། ཁ་ཅིག་མ་ཁྱབ་ཟེར། འདོད་མི་
ནུས་ཏེ། ཁྱོད་ཀྱི་གསར་དུ་རྟོགས་པའི་ཆོས་མེད་པའི་ཕྱིར། རྟགས་གྲུབ་
སྟེ། གཞི་གྲུབ་ན་ རྗེས་ དཔག་ སྐད་ཅིག་དང་པོས་ གསར་དུ་རྟོགས་
དགོས་པའི་ཕྱིར་ཟེར་ན། རང་ལུགས་ལ་འདིར་མ་ཁྱབ། མ་ཁྱབ་ཟེར་
བ་པོ་ན་རེ། གཟུགས་རྟོགས་པའི་རྗེས་དཔག་སྐད་ཅིག་གཉིས་པ་དེ་
537



གཟུགས་རྟོགས་པའི་རྗེས་དཔག་ཡིན་པར་ཐལ། གཟུགས་རྟོགས་པའི་
ཚད་མ་སྐད་ཅིག་གཉིས་པ་གཟུགས་རྟོགས་པའི་ཚད་མ་ཡིན་པའི་ཕྱིར།
ཁྱབ་པ་ཁས་ཟེར་བ་ལ་ཁོ་ན་རེ། ཁྱབ་པ་མི་མཚུངས་སོ་ཟེར། འདོད་ན།
གཟུགས་ རྟོགས་ པའི་ རྗེས་ དཔག་ སྐད་ ཅིག་ གཉིས་ པ་ ཆོས་ ཅན། །
གཟུགས་རྟོགས་པའི་ཚད་མ་ཡིན་པར་ཐལ། འདོད་པའི་ཕྱིར། འདོད་
མི་ནུས་ཏེ། སློབ་དཔོན་ཆོས་མཆོག་གིས། མངོན་སུམ་ དང༌ རྗེས་ སུ་
དཔག་པའི་སྐད་ཅིག་མ་དང་པོ་དག་ནི་ཚད་མ་ཡིན་གྱི། དེ་དག་གི་རྒྱུན་
དུ་གྱུར་པའི་གྲུབ་པ་དང་བདེ་བ་ཐ་མི་དད་པའི་ཕྱིར། ཕྱི་མ་རྣམས་ནི་
ཚད་མ་ཉིད་ཡིན་པ་སྤང་པ་ཡིན་ནོ། །ཞེས་གསུངས་པའི་ཕྱིར། གཞན་
ཡང་། དེ་ཆོས་ཅན། གཟུགས་རྟོགས་པའི་ རྗེས་དཔག་ཡིན་པར་ཐལ།
ཆོས་ཅན་དེའི་ཕྱིར། ཟེར་ན་མ་ཁྱབ། བྱས་པ་ལ་ཁོ་ན་རེ། གཟུགས་
གསར་དུ་རྟོགས་པའི་རྗེས་དཔག་སྐད་གཅིག་གཉིས་པ་དེ་ཁོ་ཁོ་རང་
ཡིན་པར་ཐལ། གཟུགས་རྟོགས་པའི་རྗེས་དཔག་སྐད་ཅིག་གཉིས་པ་
དེ་ ཁོ་ ཁོ་རང་ ཡིན་ པའི་ ཕྱིར། རྟགས་ ཁས། འདོད་ན། དེ་ཆོས་ཅན།།
ཁྱོད་ ཀྱིས་ གཟུགས་གསར་དུ་རྟོགས་པར་ཐལ། ཆོས་ཅན་དེའི་ཕྱིར།
འདོད་ན། དེ་ཆོས་ཅན། གཟུགས་གསར་དུ་རྟོགས་པའི་མི་བསླུ་བའི་
རིག་པ་ཡིན་པར་ཐལ། འདོད་པ་གང་ཞིག །མི་བསླུ་བའི་རིག་པ་
ཡིན་ པའི་ ཕྱིར། འདོད་ན། གསར་ དུ་ མི་བསླུ་བའི་ རིག་པ་ཡིན་པར་
ཐལ། འདོད་ པའི་ ཕྱིར། འདོད་ན། ཚད་ མར་ ཐལ། འདོད་ པའི་ ཕྱིར།
538



འདོད་ན། གཟུགས་རྟོགས་པའི་རྗེས་དཔག་སྐད་ཅིག་གཉིས་པ་དེ་ཡང་
ཚད་མ་ཡིན་པར་ཐལ་ལོ་ཟེར། ཁ་ཅིག་ན་རེ། བུམ་འཛིན་རྟོག་པ་ཆོས་
ཅན། ཚད་མར་ཐལ། གསར་དུ་མི་བསླུ་བའི་རིག་པ་ཡིན་པའི་ཕྱིར་ཏེ།
བུམ་པ་ལ་དེ་ཡིན་པའི་ཕྱིར་ཏེ། ཁྱོད་ཀྱིས་བུམ་པ་གསར་དུ་རྟོགས་པ་
གང་ ཞིག །ཁྱོད་བུམ་པ་ལ་མི་བསླུ་བའི་ རིག་ པ་ཡིན་པའི་ཕྱིར།
དང་པོ་མ་གྲུབ་ན། བུམ་པ་ཆོས་ཅན། ཁྱོད་འཛིན་རྟོག་པས་ཁྱོད་གསར་
དུ་ རྟོགས་ པར་ ཐལ། དེས་ ཁྱོད་རྟོགས་ པའི་ ཕྱིར། ཟེར་ ན་ མ་ ཁྱབ།
རྟགས་དེར་ཐལ། གཞི་གྲུབ་པའི་ཕྱིར། གཞན་ཡང་། བུམ་འཛིན་རྟོག་
པས་བུམ་པ་རྟོགས་པར་ཐལ། བུམ་པ་མ་ཡིན་པ་ལས་ལོག་པ་འཛིན་
པའི་རྟོག་པས་བུམ་པ་མ་ཡིན་པ་ལས་ ལོག་པ་རྟོགས་པའི་ཕྱིར། མ་
གྲུབ་ན། བུམ་པ་མ་ཡིན་པ་ལས་ལོག་པ་ཆོས་ཅན། ཁྱོད་འཛིན་རྟོག་
པས་ཁྱོད་རྟོགས་པར་ཐལ། ཁྱོད་རང་འཛིན་རྟོག་པས་རང་གི་དགག་བྱ་
དངོས་སུ་བཅད་པའི་ཚུལ་གྱིས་རྟོགས་པར་བྱ་བ་ཡིན་པའི་ཕྱིར་ཏེ།
གཞན་སེལ་ཡིན་པའི་ཕྱིར་། རྩ་རྟགས་གཉིས་པ་དེར་ཐལ། བུམ་པ་མི་
རྟག་པར་འཛིན་པའི་རྟོག་པ་དེ་བུམ་པ་མི་རྟག་པ་ལ་ ( ༧བ ) མི་བསླུ་
བའི་རིག་པ་ཡིན་པའི་ཕྱིར་ཏེ། བུམ་པ་མི་རྟག་པ་ཞེས་པའི་ངག་དེ།།
བུམ་པ་མི་རྟག་པ་ལ་མི་བསླུ་བའི་ངག་ཡིན་པའི་ཕྱིར་ཏེ། བུམ་པ་མི་
རྟག་པར་སྟོན་པའི་ལུང་དེ་བུམ་པ་མི་རྟག་པ་ལ་མི་བསླུ་བའི་ལུང་ཡིན་
པའི་ཕྱིར་ཏེ། བུམ་པ་མི་རྟག་པར་སྟོན་པའི་ལུང་རྣམ་དག་དེ་རང་གི་
539



བསྟན་བྱའི་དོན་ལ་མི་བསླུ་བ་ཡིན་པའི་ཕྱིར། མ་གྲུབ་ན། དེ་འདྲའི་
ལུང་ཆོས་ཅན། དེར་ཐལ། དཔྱད་གསུམ་གྱིས་དག་པའི་ལུང་ཡིན་པའི་
ཕྱིར་ཟེར། གཞན་ཡང་། བུམ་འཛིན་རྟོག་པ་ཆོས་ཅན། ཁྱོད་ཀྱིས་བུམ་
པ་ གསར་ དུ་རྟོགས་ པར་ ཐལ། ཁྱོད་ ཀྱིས་ གསར་དུ་རྟོགས་པ་དང་།
ཁྱོད་ཀྱི་ཉེར་ལེན་དུ་གྱུར་པའི་བུམ་པ་འཇལ་པའི་ཚད་མས་བུམ་པ་
གསར་དུ་རྟོགས་པ་གང་རུང་གང་ཞིག །ཕྱི་མ་དེ་མ་ཡིན་པའི་ཕྱིར།
དང་པོ་མ་གྲུབ་ན། བུམ་པ་ཆོས་ཅན། ཁྱོད་འཛིན་རྟོག་པས་ཁྱོད་གསར་
དུ་རྟོག་པ་དང་། ཁྱོད་འཛིན་རྟོག་པའི་ཉེར་ལེན་དུ་གྱུར་པའི་ཁྱོད་འཇལ་
བའི་ཚད་མས་ཁྱོད་གསར་དུ་རྟོགས་པ་གང་རུང་དུ་ཐལ། ཁྱོད་གཞི་
གྲུབ་པའི་ ཕྱིར། ཟེར་ན་མ་ཁྱབ། རྟགས་ གཉིས་པ་མ་གྲུབ་ན། བུམ་
འཛིན་རྟོག་པ་ཆོས་ཅན། ཁྱོད་ཀྱི་ཉེར་ལེན་དུ་གྱུར་པའི་བུམ་པ་འཇལ་
བའི་ཚད་མ་མེད་ན། ཁྱོད་མེད་ དགོས་པར་ཐལ། ཁྱོད་དེ་ལས་སྐྱེས་
པའི་ ཕྱིར་ཏེ། དེ་ཡོད་པའི་ ཕྱིར། ཁ་ཅིག་། མ་ཁྱབ་ཟེར། རྟགས་ དེར་
ཐལ། དེས་བུམ་པ་གསར་དུ་རྟོགས་པའི་ ཕྱིར། རྟགས་ཁས། གོང་དུ་
འདོད་ན། དགག་གཞིས་བཤོག་ཟེར་བ་ལ་མ་ཁྱབ་ཟེར་བ་པོ་ན་རེ།
ཚད་མ་སྐད་ཅིག་གཉིས་པ་ཆོས་ཅན། ཁྱོད་ཀྱི་ཉེར་ལེན་དུ་གྱུར་པའི་
བུམ་པ་འཇལ་བའི་ཚད་མ་མེད་ན། ཁྱོད་མེད་དགོས་པར་ཐལ། ཁྱོད་དེ་
ལས་སྐྱེས་པའི་ཕྱིར་ཏེ། དེ་ཡོད་པའི་ཕྱིར། ཁྱབ་པ་ཁས། རྟགས་དེར་
ཐལ། དེའི་ཉེར་ལེན་ཡང་ཡིན་། དེ་འཇལ་བའི་ཚད་མ་ཡང་ཡིན་པའི་
540



གཞི་མཐུན་པར་གྱུར་པའི་བློ་ཡོད་པའི་ཕྱིར། མ་ཁྱབ་ན་ནང་འགལ་ཏེ།
ཚད་མ་སྐད་ཅིག་གཉིས་པ་ཆོས་ཅན། ཁྱོད་ཀྱི་ཉེར་ལེན་ཡང་ཡིན་ཞེས་
སོགས་ཀྱི་བློ་དེ་མེད་ན། ཁྱོད་མེད་དགོས་པར་ཐལ། ཁྱོད་དེ་ལས་སྐྱེས་
པའི་ ཕྱིར་ ཏེ། དེ་ ཡོད་ པའི་ ཕྱིར། ཁྱབ་ པ་ ཁས། འདོད་ ན། དགག་
གཞིས་བཤོག །གོང་གི་རྟགས་གྲུབ་སྟེ་ཚད་མ་སྐད་ཅིག་དང་པོ་དེ་
དེ་འདྲའི་གཞི་མཐུན་ཡིན་པའི་ཕྱིར། རྩ་བར་འདོད་ན། དགག་གཞིས་
བཤོག་ཟེར། ཁ་ཅིག་ན་རེ། བཅད་ཤེས་ཆོས་ཅན། ཚད་མར་ ཐལ།
གསར་དུ་མི་སླུ་བའི་རིག་པ་ཡིན་པའི་ཕྱིར་ཏེ། གསར་དུ་མི་བསླུ་བའི་
རིག་པར་གྲུབ་པའི་ཕྱིར་ཏེ། རང་རྒྱུ་ལས་དེར་གྲུབ་པའི་ཕྱིར་ཏེ། རང་
རྒྱུ་ལས་ དེར་ སྐྱེས་ པའི་ཕྱིར་ཏེ། རང་རྒྱུ་ལས་མི་བསླུ་བའི་རིག་པར་
གསར་དུ་སྐྱེས་པའི་ཕྱིར། ཟེར་ན་མ་ཁྱབ། རྟགས་དེར་ཐལ། རང་རྒྱུ་
ལས་མི་བསླུ་བའི་རིག་པར་སྐྱེས་པའི་ཕྱིར། གཞན་ཡང་། དེ་ཆོས་ཅན།
རང་རྒྱུ་ལས་གསར་དུ་མི་བསླུ་བའི་རིག་པར་སྐྱེས་པར་ཐལ། དེ་ལས་
སྔར་མེད་གསར་དུ་མི་བསླུ་བའི་རིག་པར་སྐྱེས་པའི་ཕྱིར་ཏེ། དེ་ལས་
སྔར་མེད་གསར་དུ་སྐྱེས་པ་གང་ཞིག །དེ་ལས་མི་བསླུ་བའི་རིག་
པར་སྐྱེས་པའི་ཕྱིར། ཟེར་ན། མ་ཁྱབ་བོ། ཁ་ཅིག་ན་རེ། སྒྲ་མི་རྟག་
པར་རྟོགས་པའི་རྗེས་དཔག་ཆོས་ཅན། མཚན་ཉིད་གཉིས་པ་དེར་ཐལ།
ཚད་མ་ཡིན་པའི་ཕྱིར། འདོད་ན།( ༨ན)སྒྲ་མི་རྟག་པ་ལ་སྒྲོ་འདོགས་
གསར་ དུ་ དཔྱོད་ བྱེད་ ཀྱི་ རིག་ པ་ ཡིན་ པར་ ཐལ། འདོད་ པའི་ ཕྱིར།



འདོད་ན་སོང་། དེ་སྒྲ་རྟག་འཛིན་གྱི་སྒྲོ་འདོགས་གསར་དུ་གཅོད་བྱེད་
ཀྱི་རིག་པར་ཐལ། འདོད་པའི་ཕྱིར། འདོད་མི་ནུས་ཏེ། དེའི་ཉེར་ལེན་
དུ་གྱུར་པའི་བྱས་ན་མི་རྟག་པས་ཁྱབ་པ་འཇལ་བའི་ཚད་མས། སྒྲ་རྟག་
འཛིན་གྱི་སྒྲོ་འདོགས་བཅད་པའི་ཕྱིར་ཏེ། དེས་སྒྲའི་བྱས་པ་ལ་རྟག་
འཛིན་གྱི་སྒྲོ་འདོགས་བཅད་པའི་ཕྱིར་ཏེ། དེས་བྱས་པ་མཐའ་དག་ལ་
རྟག་འཛིན་གྱི་སྒྲོ་འདོགས་བཅད་པའི་ཕྱིར་ཏེ། དེས་བྱས་པ་ལ་རྟག་
འཛིན་གྱི་སྒོ་འདོགས་བཅད་པའི་ཕྱིར། ཟེར་ན་མ་ཁྱབ། རྟགས་དེར་
ཐལ། དེས་བྱས་པ་མི་རྟག་པར་རྟོགས་པའི་ཕྱིར། ཟེར་ན། སྒྲ་མི་རྟག་
པར་གསར་དུ་རྟོགས་པའི་རྗེས་དཔག་གི་ཉེར་ལེན་དུ་གྱུར་པའི་བྱས་ན་
མི་རྟག་པས་ཁྱབ་པ་འཇལ་བའི་ཚད་མ་མེད་པར་ཐལ། སྒྲ་རྟག་འཛིན་
གྱི་སྒྲོ་འདོགས་གསར་དུ་གཅོད་བྱེད་ཀྱི་རྗེས་དཔག་གི་ཉེར་ལེན་དུ་གྱུར་
པའི་དེ་འདྲའི་ཚད་མ་མེད་པའི་ཕྱིར། མ་གྲུབ་ན་སོང་། དེའི་ཉེར་ལེན་
དུ་གྱུར་པའི་དེ་འདྲའི་ཚད་མས་སྒྲ་ལ་རྟག་འཛིན་གྱི་སྒྲོ་འདོགས་བཅད་
པར་ཐལ། དེས་ སྒྲ་བྱས་ པ་ལ་དེ་བཅད་པའི་ཕྱིར་ཏེ། དེས་ བྱས་ པ་
མཐའ་དག་ལ་དེ་བཅད་པའི་ཕྱིར་ཏེ། དེས་བྱས་པ་ལ་དེ་བཅད་པའི་
ཕྱིར། ཁྱབ་པ་ཁས། རྟགས་དེར་ཐལ། དེས་བྱས་པ་མི་རྟག་པར་རྟོགས་
པའི་ཕྱིར། གོང་དུ་འདོད་ན། དེ་འདྲའི་རྗེས་དཔག་སྒྲ་རྟག་འཛིན་གྱི་སྒོ་
འདོགས་གསར་དུ་གཅོད་བྱེད་ཀྱི་རིག་པ་མ་ཡིན་པར་ཐལ། འདོད་པའི་
ཕྱིར། འཁོར་ གསུམ། གཞན་ ཡང་། སྒྲ་ཆོས་ཅན། མ་ བྱས་ པར་ ཐལ།
542



རྟག་པ་ཡིན་པའི་ཕྱིར་ཞེས་པའི་ཐལ་འགྱུར་སྒྲུབ་བྱེད་ཡང་དག་འཕེན་
པའི་ཐལ་འགྱུར་དུ་སོང་བའི་གང་ཟག་གི་རྒྱུད་ཀྱི་བྱས་ན་མི་རྟག་པས་
ཁྱབ་པ་འཇལ་བའི་ཚད་མས། སྒྲ་ལ་རྟག་འཛིན་གྱི་སྒྲོ་འདོགས་བཅད་
པར་ཐལ། དེ་འདྲའི་ཁྱབ་པ་འཇལ་བའི་ཚད་མས་དེ་བཅད་པའི་ཕྱིར།
རྟགས་ཁས། འདོད་ན། དེ་འདྲའི་ཚད་མས་གང་ཟག་དེའི་རྒྱུད་ལ་ཁོ་
རང་བྱེད་པ་མ་ཉམས་པར་ཡོད་པ་དེ་སྲིད་དུ། དེའི་རྒྱུད་ལ་དེ་འདྲའི་སྒྲོ་
འདོགས་ ཀུན་བཏགས་མངོན་གྱུར་བ་ སྐྱེ་བའི་གོ་ བཀག་པར་ཐལ།
འདོད་ པའི་ ཕྱིར། འདོད་ན། གང་ ཟག་ དེའི་ རྒྱུད་ ལ་ དེ་ འདྲའི་ སྒྲོ་
འདོགས་ཀུན་བཏགས་མངོན་གྱུར་བ་མེད་པར་ཐལ། འདོད་པ་གང་
ཞིག །དེའི་རྒྱུད་ལ་དེ་འདྲའི་ཚད་མ་བྱེད་པ་མ་ཉམས་པར་ཡོད་པའི་
ཕྱིར་ཏེ། དེའི་ རྒྱུད་ ལ་ དེ་ མངོན་ གྱུར་ དུ་ ཡོད་ པའི་ ཕྱིར། རྟགས་ སླ།
འདོད་མི་ནུས་ཏེ། དེ་འདྲའི་གང་ཟག་ སྒྲ་རྟག་པར་མཐའ་གཅིག་ཏུ་
བདེན་ཞེན་གྱིས་འདོད་པའི་གང་ཟག་ཡིན་པའི་ཕྱིར་རོ། ཁ་ཅིག་ན་རེ།
སྒྲ་མི་རྟག་པར་རྟོགས་པའི་རྗེས་དཔག་རྒྱུད་ལ་ལྡན་པའི་གང་ཟག་གི་
རྒྱུད་ལ་སྒྲ་རྟག་འཛིན་གྱི་སྒྲོ་འདོགས་མེད་པར་ཐལ། དེ་འདྲའི་རྗེས་
དཔག་དེ་སྒྲ་རྟག་འཛིན་གྱི་སྒྲོ་འདོགས་གསར་དུ་གཅོད་བྱེད་ཀྱི་རིག་པ་
ཡིན་པའི་ཕྱིར་ཟེར་ན་མ་ཁྱབ། འདོད་མི་ནུས་ཏེ། དེའི་རྒྱུད་ལ་དེ་འདྲའི་
སྒྲོ་འདོགས་ལྷན་སྐྱེས་ཡོད་པའི་ཕྱིར་ཏེ། དེ་འདྲའི་རྗེས་དཔག་རྒྱུད་ལྡན་
གྱི་སོ་སྐྱེའི་རྒྱུད་ལ་དེ་ཡོད་པའི་ཕྱིར་ཟེར། ཁ་ཅིག་ན་རེ། སྒྲ་མི་རྟག་
543



པར་རྟོགས་པའི་རྗེས་དཔག་ཆོས་ཅན། སྒྲ་ (རབ ) ལ་ཚད་མར་ཐལ།
སྒྲ་ལ་སྒྲོ་འདོགས་གསར་དུ་གཅོད་བྱེད་ཀྱི་རིག་པ་ཡིན་པའི་ཕྱིར། ཁྱབ་
པ་ ཁས། རྟགས་ དེར་ ཐལ། སྒྲ་རྟག་ འཛིན་ གྱི་ སྒྲོ་འདོགས་ གསར་དུ་
གཅོད་བྱེད་ཀྱི་རིག་པ་གང་ཞིག །དེ་འདྲའི་སྒྲོ་འདོགས་དེ་སྒྲ་ལ་སྒྲོ་
འདོགས་པའི་སྒྲོ་འདོགས་ཡིན་པའི་ཕྱིར་ཟེར་ན་མ་ཁྱབ། རྟགས་གཉིས་
པ་ དེར་ ཐལ། སྒྲ་ གང་ ཟག་ གི་ བདག་ ཏུ་ གྲུབ་ པར་ འཛིན་ པའི་ སྒོ་
འདོགས་དེ་སྒྲ་ལ་སྒྲོ་འདོགས་ཡིན་པའི་ཕྱིར་ཏེ། སྒྲ་གང་ཟག་གི་བདག་
མེད་དུ་རྟོགས་པའི་ལྟ་བ་དེ། སྒྲ་ལ་སྒྲོ་བཀུར་གྱི་མཐའ་གཉིས་དང་བྲལ་
བའི་ལྟ་བ་ཡིན་པའི་ཕྱིར་ཏེ། དེ་རྟག་ཆད་ཀྱི་མཐའ་གཉིས་དང་བྲལ་
བའི་ལྟ་བ་ཡིན་པའི་ཕྱིར་ཏེ། དེ་གཉིས་དང་བྲལ་བའི་ལྟ་བ་ཡོད་པའི་
ཕྱིར། ཟེར་ན། གོང་དུ་མ་ཁྱབ་བོ། །བྱས་པ་ལ་ཁོ་ན་རེ། སྒྲ་རྟག་འཛིན་
གྱི་སྒྲོ་འདོགས་ཆོས་ཅན། སྒྲ་ལ་སྒྲོ་འདོགས་པའི་སྒྲོ་འདོགས་ཚད་མས་
ཆོད་པའི་ གང་ ཟག་ཡིན་ན། ཁྱོད་ཚད་མས་ཆོད་པའི་གང་ཟག་ཡིན་
དགོས་པར་ཐལ། ཁྱོད་སྒྲ་ལ་སྒྲོ་འདོགས་པའི་སྒྲོ་འདོགས་ཡིན་པའི་
ཕྱིར་ཟེར་ན་མ་ཁྱབ། འདོད་ན། སྒྲ་རྟག་པ་ མ་ ཡིན་ པར་ སྒྲུབ་པའི་
རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཆོས་ཅན།
དེར་ཐལ་དེའི་ཕྱིར་ཏེ། སྒྲ་ཚད་མས་ངེས་པའི་གང་ཟག་ཡིན་པའི་ཕྱིར།
འདོད་ན། སྒྲ་རྟག་པ་མ་ཡིན་པར་ཚད་མས་ངེས་པའི་གང་ཟག་ཡིན་
པར་ ཐལ། འདོད་ པའི་ ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར།
544



A
ཟེར་ན། སྒྲ་རྟག་འཛིན་གྱི་སྒྲོ་འདོགས་དེ་སྒྲ་ལ་སྒྲོ་འདོགས་པའི་སྒྲོ་
འདོགས་ཡིན་པར་ཐལ། སྒྲ་རྟག་འཛིན་གྱི་རྟོག་པ་དེ་དེ་ཡིན་པའི་ཕྱིར་
ཏེ། སྒྲ་ལ་སྒྲོ་འདོགས་པའི་སྒྲོ་འདོགས་ཡོད་པ་གང་ཞིག །སྒྲ་སྒྲ་མ་
ཡིན་པར་འཛིན་པའི་རྟོག་པ་དེ་མ་ཡིན་པའི་ཕྱིར་རོ། །གཉིས་པ་མ་གྲུབ་
ན། དེ་ ཆོས་ ཅན། སྒྲོ་ འདོགས་ ཡིན་ པར་ ཐལ། མ་ གྲུབ་ པའི་ ཕྱིར།
འདོད་ན། དེ་སྒྲོ་འདོགས་ཀྱི་ལྟ་བ་ཡིན་པར་ཐལ། འདོད་པའི་ཕྱིར།
འདོད་མི་ནུས་ཏེ། དེ་བཀུར་འདེབས་ཀྱི་ལྟ་བ་ཡིན་པའི་ཕྱིར་ཏེ། དེ་
ཆད་ལྟ་ཡིན་པའི་ ཕྱིར་ཏེ། སྒྲ་སྒྲ་ཡིན་པ་གང་ཞིག །སྒྲ་མེད་པར་
འཛིན་པའི་ལྟ་བ་དེ་ཆད་ལྟ་ཡིན་པའི་ཕྱིར། རྟགས་གཉིས་པ་དེར་ཐལ།
སྒྲ་ཡོད་པའི་ཕྱིར། ཁ་ཅིག་ན་རེ། སྒྲ་རྟག་འཛིན་རྟོག་པ་ཆོས་ཅན། མི་
བསླུ་བ་ཡིན་པར་ཐལ། གཞི་གྲུབ་པའི་ཕྱིར། ཁྱབ་པ་ཁས། འདོད་ན།
མི་བསླུ་བའི་ཤེས་ པར་ ཐལ། འདོད་ པ་ གང་ཞིག །ཤེས་པ་ཡིན་
པའི་ ཕྱིར། ཟེར་ན་མ་ཁྱབ། འདོད་མི་ནུས་ཏེ། ལོག་ཤེས་ཡིན་པའི་
ཕྱིར། གཞན་ཡང་། ཡུལ་ཡིན་ན། ཡུལ་གྱི་མི་བསླུ་བ་ཡིན་དགོས་པར་
ཐལ། གཞི་གྲུབ་ན། མི་བསླུ་བ་ཡིན་དགོས་པའི་ཕྱིར། འདོད་ན། ཡུལ་
ཅན་ཡིན་ན། ཡུལ་ཅན་གྱི་མི་བསླུ་བ་ཡིན་དགོས་པར་ཐལ། འདོད་
པའི་ཕྱིར་ན་མ་ཁྱབ། འདོད་ན། ཤེས་པ་ཡིན་ན། མི་བསླུ་བའི་ཤེས་པ་
ཡིན་དགོས་པར་ཐལ། འདོད་པའི་ཕྱིར་ཟེར་རོ། ཁ་ཅིག་ན་རེ། སྒྲ་རྟག་
འཛིན་གྱི་སྒྲོ་འདོགས་གཅོད་བྱེད་ཀྱི་ཡིད་དཔྱོད་ཆོས་ཅན། མི་སླུ་བའི་
545



ཤེས་པ་ཡིན་པར་ཐལ། མཚན་ཉིད་ གཉིས་པ་དེའི་ཕྱིར་ཏེ། སྒྲ་རྟག་
འཛིན་གྱི་སྒྲོ་འདོགས་གཅོད་བྱེད་ཀྱི་རིག་པ་ཡིན་པའི་ཕྱིར་ཏེ། ཆོས་
ཅན་དེའི་ཕྱིར་ཏེ། དེ་ཡོད་པའི་ཕྱིར་ཏེ། སྒྲ་རྟག་འཛིན་གྱི་སྒྲོ་འདོགས་
ཀྱི་ཞེན་ཡུལ་སུན་འབྱིན་བྱེད་ཀྱི་ཡིད་དཔྱོད་ཡོད་པའི་ཕྱིར་ཏེ། སྒྲ་རྟག་
པ་མ་ཡིན་པར་རྟོགས་པའི་ཡིད་དཔྱོད་ཡོད་པའི་ཕྱིར་ཏེ། སྒྲ་རྟག་པ་མ་
ཡིན་པར་ཡིད་( ༩ན)དཔྱོད་ཙམ་གྱིས་གྲུབ་པའི་གང་ཟག་ཡོད་པའི་
ཕྱིར་ཏེ། སྒྲ་རྟག་པ་མ་ཡིན་པར་ཡིད་དཔྱོད་ཙམ་གྱིས་གོ་བའི་གང་ཟག་
ཡོད་པའི་ ཕྱིར་ན། རེ་ཞིག་མ་ཁྱབ། གཞན་ཡང་། སྒྲ་རྟག་པ་མ་ཡིན་
པར་རྟོགས་པའི་ཡིད་དཔྱོད་ཡོད་པར་ཐལ། སྒྲ་རྟག་པ་མ་ཡིན་ཞེས་
པའི་ངག་ལ་བརྟེན་ནས་སྒྲ་རྟག་པ་མ་ཡིན་པར་རྟོགས་པའི་ཡིད་དཔྱོད་
སྐྱེས་པའི་ཕྱིར་ཏེ། དེ་ལ་བརྟེན་ནས་དེ་ལྟར་གོ་བའི་ཡིད་དཔྱོད་སྐྱེས་
པའི་ཕྱིར་ན། རེ་ཞིག་མ་ཁྱབ། རྟགས་དེར་ཐལ། དེ་ལ་བརྟེན་ནས་དེ་
ལྟར་གོ་བའི་བློ་སྐྱེས་པའི་ཕྱིར། ཟེར་བ་ལ་ཁ་ཅིག་ན་རེ། སྒྲ་རྟག་པ་མ་
ཡིན་ཞེས་པའི་ངག་ལ་བརྟེན་ནས་སྒྲ་རྟག་པ་མ་ཡིན་པར་རྟོགས་ནུས་
པར་ཐལ། དེ་ལ་བརྟེན་ནས་དེ་ལྟར་རྟོགས་པའི་བློ་སྐྱེས་པའི་ཕྱིར་ཏེ།
དེ་ལ་བརྟེན་ནས་དེ་ལྟར་རྟོགས་པའི་ཡིད་དཔྱོད་སྐྱེས་པའི་ཕྱིར། རྟགས་
ཁས། འདོད་མི་ནུས་ཏེ། དེ་ལ་བརྟེན་ནས་སྒྲ་རྟག་གམ་མི་རྟག་སྙམ་
པའི་ཐེ་ཚོམ་ཙམ་ཞིག་སྐྱེས་པའི་ཕྱིར་ཏེ། དེ་ལས་ཐེ་ཚོམ་དག །སྐྱེ་
ཕྱིར་དངོས་སུ་སྒྲུབ་བྱེད་མིན། །ཞེས་སོགས་གསུངས་སོ་། །
546



བཟུང་བ་འཛིན་ཕྱིར་ཀུན་རྫོབ་ནི། །མི་འདོད་ཞེས་
སོགས་ཀྱི་དོན་བཤད་པ།
༈ བཟུང་ བ་ འཛིན་ ཕྱིར་ ཀུན་ རྫོབ་ནི། །ཞེས་ སོགས་ ཀྱི་
སྐབས་སུ། དགག་བཞག་སྤང་གསུམ། དང་པོ་ལ་ཁ་ཅིག་ན་རེ། རང་
གི་ཉེར་ལེན་དུ་གྱུར་པའི་ཚད་མ་སྔ་མས་རྟོགས་ཟིན་གྱི་བྱེད་པ་མ་
ཉམས་པའི་དོན་ལ་བསྣན་ནས་འཇུག་པའི་རིག་པ། བཅད་ཤེས་ཀྱི་
མཚན་ཉིད་ཟེར་ན། རྗེས་དཔག་སྐད་ཅིག་གཉིས་པ་ཆོས་ཅན། མཚོན་
བྱ་དེར་ཐལ། མཚན་ཉིད་དེའི་ཕྱིར་ཏེ། རང་གི་ཉེར་ལེན་དུ་གྱུར་པའི་
ཚད་མ་སྔ་མས་རྟོགས་ཟིན་པའི་དོན་རྟོགས་པའི་རིག་པ་ཡིན་པའི་ཕྱིར།
རྟགས་ གྲུབ་ སྟེ། གཞི་ གྲུབ་ན། རྗེས་ དཔག་ སྐད་ ཅིག་ གཉིས་ པའི་
གཞལ་བྱ་ཡིན་དགོས་པའི་ཕྱིར། རྩ་བར་འདོད་མི་ནུས་ཏེ། ཚད་མ་
ཡིན་པའི་ཕྱིར། ཁ་ཅིག་ན་རེ། དེའི་སྟེང་དུ་ཚད་མ་མ་ཡིན་པར་གྱུར་
པའི་ རིག་པ་ཞེས་བསྣན་ནས་དེའི་མཚན་ཉིད་ཟེར་ན། མི་བསླུ་བའི་
རིག་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། དང་
པོ་གང་ཞིག །ཚད་མ་མ་ཡིན་པར་གྱུར་པའི་རིག་པ་ཡིན་པའི་ཕྱིར།
རྟགས་ གཉིས་པ་ སླ། དང་ པོ་ དེར་ ཐལ། དེས་རྟོགས་ ཟིན་ པའི་ དོན་
རྟོགས་པའི་རིག་པ་ཡིན་པའི་ཕྱིར། རྟགས་གྲུབ་ཏེ། དེའི་ཉེར་ལེན་དུ་
གྱུར་པའི་ཚད་མ་ཡོད་པ་གང་ཞིག །གཞི་གྲུབ་ན་དེའི་གཞལ་བྱ་
ཡིན་དགོས་པའི་ཕྱིར་། དང་པོ་མ་གྲུབ་ན། དེ་ཆོས་ཅན། ཁྱོད་ཀྱི་ཉེར་
547



ལེན་དུ་གྱུར་པའི་ཚད་མ་ཡོད་པར་ཐལ། ཆོས་ཅན་དེའི་ཕྱིར། རྩ་བར་
འདོད་མི་ནུས་ཏེ། ཚད་མ་ཁྱོད་ཡིན་པའི་ཕྱིར། ཁ་ཅིག་ན་རེ། ཁྱོད་ཀྱིས་
གསར་དུ་རྟོགས་པའི་ཆོས་མེད་པ་གང་ཞིག །ཞེས་བསྣན་ནས་སྔར་
ལྟར་འཇོག་ཟེར་ན། མི་བསླུ་བའི་ རིག་པ་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར། དང་པོ་མ་གྲུབ་ན། དེ་ཆོས་ཅན། རང་གི་
གསར་དུ་རྟོགས་པའི་ཆོས་ལ་མི་བསླུ་བའི་རིག་པ་ཡིན་པར་ཐལ། མ་
གྲུབ་པ་གང་ཞིག །ཆོས་ཅན་དེའི་ཕྱིར། འདོད་ན། རང་གི་གསར་
དུ་རྟོགས་པའི་གཞལ་བྱ་ལ་མི་བསླུ་བའི་རིག་པ་ཡིན་པར་ཐལ། འདོད་
པའི་ཕྱིར། འདོད་ན། ( ༩བ )གསར་དུ་མི་བསླུ་བའི་རིག་པ་ཡིན་པར་
ཐལ། འདོད་པའི་ཕྱིར། འདོད་ན། ཚད་མ་ཡིན་པར་ཐལ་ལོ། །འདོད་
མི་ནུས་ཏེ། བཅད་ཤེས་ཁྱོད་ཡིན་པའི་ཕྱིར། ཁ་ཅིག་ན་རེ། རང་ཡིན་
པའམ། རང་ གི་ ནང་ ཚན་ དུ་ གྱུར་ པའི་ ཚད་ མ་ མེད་ པ་ གང་ ཞིག།
ཞེས་བསྣན་ནས་སྔར་ལྟར་འཇོག་ཟེར་ན། ཚད་མ་དང་བཅད་ཤེས་
གང་རུང་མ་ཡིན་པར་གྱུར་པའི་མི་བསླུ་བའི་རིག་པ་ཆོས་ཅན། མཚོན་
བྱ་དེར་ཐལ། མཚན་ཉིད་དེའི་ཕྱིར། རྟགས་གཞན་རྣམས་གྲུབ་སྟེ། མི་
བསླུ་བའི་རིག་པ་དེ་དེ་ཡིན་པའི་ཕྱིར། རྟགས་བསྒྲུབ་ཟིན། གོང་གི་དེ་
མ་གྲུབ་ན། དེ་ཆོས་ཅན། དེར་ཐལ། ཁྱོད་ཡིན་པར་གྱུར་པའི་ཚད་མ་
མེད་པ་གང་ཞིག ཁྱོད་ཀྱི་ནང་ཚན་དུ་གྱུར་པའི་ཚད་མ་མེད་པའི་
ཕྱིར། དང་པོ་གྲུབ་སྟེ། ཚད་མ་ཡིན་ན། དེ་གང་རུང་ཡིན་དགོས་པའི་
548



ཕྱིར། གཉིས་པ་གྲུབ་སྟེ། ཚད་མ་ཡིན་ན། དེ་གང་རུང་གི་ནང་ཚན་ཡིན་
དགོས་པའི་ཕྱིར། རྩ་བར་འདོད་མི་ནུས་ཏེ། ཆོས་ཅན་དེའི་ཕྱིར། །
༈ གཉིས་པ་རང་ལུགས་བཞག་པ་ལ། སྦྱོར་བ་དང་མཐའ་
དཔྱད་པ་གཉིས། དང་པོ་ནི་། བཅད་ཤེས་ཆོས་ཅན། མི་བསླུ་བའི་རིག་
པ་ཡིན་པའི་རྒྱུ་མཚན་གྱིས་ཚད་མ་ཡིན་པར་ མི་འདོད་དེ། རང་གི་
གཞལ་བྱ་རྟོགས་ཟིན་རྟོགས་པའི་རིག་པ་ཡིན་པའི་ཕྱིར། གཉིས་པ་ལ།
བཅད་ཤེས་ལ་མཚན་ཉིད་དང་། དབྱེ་བ་གཉིས། དང་པོ་ནི། རང་གི་
གཞལ་བྱ་རྟོགས་ཟིན་རྟོགས་པའི་མི་བསླུ་བའི་རིག་པར་དམིགས་པ།
རང་ཉིད་བཅད་ཤེས་ཡིན་པའི་མཚན་ཉིད་ཡིན་ཏེ། བཟུང་བ་འཛིན་
ཕྱིར་ཀུན་རྫོབ་ནི། །ཞེས་སོགས་གསུངས་པའི་ཕྱིར། གཉིས་པ་ནི། དེ་
ལ་དབྱེ་ན། མངོན་སུམ་དུ་གྱུར་པའི་བཅད་ཤེས་དང་། རྟོག་པར་གྱུར་
པའི་བཅད་ཤེས་ གཉིས་སུ་ཡོད། དང་པོའི་མཚན་གཞི་ནི། གཟུགས་
རྟོགས་པའི་མངོན་སུམ་ སྐད་ཅིག་གཉིས་པ་ལྟ་བུ་དང༌། གཉིས་པའི་
མཚན་གཞི་ནི་། གཟུགས་རྟོགས་པའི་རྗེས་དཔག་སྐད་ཅིག་གཉིས་པ་
ལྟ་བུ་ལ་བྱ་ཏེ། སློབ་དཔོན་ཆོས་མཆོག་གིས། མངོན་སུམ་དང་རྗེས་སུ་
དཔག་པ་སྐད་ཅིག་མ་དང་པོ་དག་ནི་ཚད་མ་ཡིན་གྱི། དེ་དག་གི་རྒྱུན་དུ་
གྱུར་པའི་གྲུབ་པ་དང་བདེ་བ་ཐ་མི་དད་པའི་ཕྱིར། ཕྱི་མ་རྣམས་ནི་ཚད་
མ་ཉིད་ཡིན་པ་སྤངས་པ་ཡིན་ནོ། །ཞེས་གསུངས་པའི་ཕྱིར། དེ་ཡང་
གྲུབ་པ་ཞེས་པས་ཡུལ་དང་། བདེ་བ་ཞེས་པས་ཡུལ་ཅན་བསྟན་ལ།
549



དེས་ན་གཟུགས་རྟོགས་པའི་མངོན་སུམ་སྐད་ཅིག་སྔ་ཕྱི་གཉིས་ཀྱིས་
གཟུགས་གཅིག་ཉིད་རྟོགས་པར་ཐ་མི་དད་པ་སྟེ་ཁྱད་པར་མེད་ཀྱང་།
དེ་གཉིས་གཟུགས་ལ་ཚད་མ་ཡིན་མིན་གྱི་ཁྱད་པར་ཡོད་དེ། སྔ་མས་
གཟུགས་གསར་དུ་རྟོགས་པས་གཟུགས་ལ་ཚད་མ་ཡིན་ཡང་། ཕྱི་མས་
དེ་རྟོགས་ཟིན་རྟོགས་པ་ཙམ་ཡིན་པས་དེ་ལ་ཚད་མ་མ་ཡིན་པའི་ཕྱིར།
དེ་བཞིན་དུ་གཟུགས་རྟོགས་པའི་རྗེས་དཔག་སྐད་ཅིག་སྔ་ཕྱི་ལ་ཡང་
ཤེས་པར་བྱའོ། །སངས་རྒྱས་འཕགས་པའི་རྒྱུད་ལ་བཅད་ཤེས་མེད་དེ།།
དེའི་རྒྱུད་ཀྱི་ཤེས་པ་ཡིན་ན། ཚད་མ་ཡིན་དགོས་པའི་ཕྱིར་ཏེ། དེ་ཡིན་
ན། ཆོས་ཐམས་ཅད་དུས་ཅིག་ཅར་དུ་གསར་( ༡༠ན)དུ་རྟོགས་པའི་
ཤེས་པ་ཡིན་དགོས་པའི་ཕྱིར།
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། རྗེས་དཔག་
སྐད་ཅིག་གཉིས་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར་ཏེ། རང་གི་ཉེར་ལེན་དུ་གྱུར་པའི་ཚད་མ་སྔ་མས་རྟོགས་ཟིན་པའི་
རང་གི་གཞལ་བྱ་རྟོགས་པའི་མི་བསླུ་བའི་རིག་པ་ཡིན་པའི་ཕྱིར། ཟེར་
ན་མ་ཁྱབ་བོ། ཁ་ཅིག་ན་རེ། མི་བསླུ་བའི་རིག་པ་ཆོས་ཅན། མཚོན་བྱ་
དེར་ཐལ། མཚན་ཉིད་དེའི་ཕྱིར་ཏེ། རང་གི་གཞལ་བྱ་རྟོགས་པའི་མི་
བསླུ་བའི་རིག་པ་གང་ཞིག །རང་གི་གཞལ་བྱ་གསར་དུ་རྟོགས་
པའི་མི་བསླུ་བའི་རིག་པ་མ་ཡིན་པའི་ཕྱིར་ཟེར་ན་མ་ཁྱབ་བོ། ཁ་ཅིག་
ན་རེ། རང་གི་གཞལ་བྱར་གྱུར་པའི་སྒྲ་རྟོགས་ཟིན་རྟོགས་པའི་མི་བསླུ་
550



བའི་རིག་པ་ཡིན་ན། བཅད་ཤེས་ཡིན་དགོས་པར་ཐལ། མཚན་ཉིད་དེ་
འཐད་པའི་ཕྱིར། འདོད་ན། སྒྲ་རྟོགས་ཟིན་རྟོགས་པའི་མི་བསླུ་བའི་
རིག་པ་ཡིན་ན། དེ་ཡིན་དགོས་པར་ཐལ། འདོད་པའི་ཕྱིར། འདོད་ན། །
སྒྲ་མི་རྟག་པར་རྟོགས་པའི་རྗེས་དཔག་ཆོས་ཅན། དེར་ཐལ། དེའི་ཕྱིར།
རྟགས་གྲུབ་ཏེ། དེས་སྒྲ་རྟོགས་པ་གང་ཞིག །དེའི་ཉེར་ལེན་དུ་གྱུར་
པའི་སྒྲ་འཛིན་དབང་མངོན་གྱིས་སྒྲ་གསར་དུ་རྟོགས་པའི་ཕྱིར། དང་པོ་
མ་གྲུབ་ན། སྒྲ་མི་རྟག་པར་རྟོགས་པའི་ རྗེས་དཔག་ཆོས་ཅན། ཁྱོད་
ཀྱིས་སྒྲ་རྟོགས་པར་ཐལ། ཁྱོད་སྒྲ་རྟོགས་པའི་བཅད་ཤེས་ཡིན་པའི་
ཕྱིར། གཞན་ཡང་། དེ་ཆོས་ཅན། ཁྱོད་ཀྱིས་སྒྲ་རྟོགས་པར་ཐལ། ཁྱོད་
ཀྱིས་སྔར་སྒྲ་དང་མི་རྟག་པ་གཉིས་སོ་སོར་རྟོགས་ནས་ཕྱིས་སྒྲ་མི་རྟག་
པར་རྟོགས་པའི་ཕྱིར་ཏེ། སྒྲ་མི་རྟག་པར་རྟོགས་པའི་དོན་སྦྱོར་རྟོག་པ་
ཡིན་པའི་ཕྱིར། ཁྱབ་ཏེ། ཁྱད་པར་དང་ནི་ཁྱད་པར་གཞི། །ཞེས་སོགས་
གསུངས་ པའི་ ཕྱིར། ཟེར་ན་མ་ཁྱབ་སྟེ། དེ་ཆོས་ཅན། སྒྲ་རྟོགས་པའི་
བཅད་ཤེས་སུ་གྱུར་པའི་ཚད་མར་ཐལ། སྒྲ་རྟོགས་པའི་བཅད་ཤེས་དང་
ཚད་མའི་ གཞི་མཐུན་ཡིན་པའི་ ཕྱིར། རྟགས་ཁས། འདོད་ན། སྒྲ་ལ་
བཅད་ཤེས་སུ་གྱུར་པའི་ཚད་མར་ཐལ། འདོད་པའི་ཕྱིར། འདོད་ན།
སྒྲ་ལ་མི་བསླུ་བའི་རིག་པར་གྱུར་པའི་ཚད་མར་ཐལ། འདོད་པའི་ཕྱིར།
འདོད་ན། སྒྲ་ལ་མི་བསླུ་བར་ གྱུར་པའི་ཚད་མར་ཐལ། འདོད་པའི་
ཕྱིར། འདོད་ན། སྒྲ་ལ་མི་བསླུ་བའི་ཚད་མར་ཐལ། འདོད་པའི་ཕྱིར། །



འདོད་ན། སྒྲ་ལ་ཚད་མར་ཐལ། འདོད་པའི་ ཕྱིར། འདོད་མི་ནུས་ཏེ།
སྒྲ་ལ་བཅད་ཤེས་ཡིན་པའི་ཕྱིར། རྟགས་ཁས། །
རང་ལས་ངེས་དང་གཞན་ལས་ངེས་ཀྱི་ཚད་མ་
བཤད་པ། །
༈ རང་ལས་རང་གི་ངོ་བོ་རྟོགས། །ཞེས་སོགས་ཀྱི་སྐབས་
སུ་དགག་བཞག་སྤང་གསུམ། དང་པོ་ལཁ་ཅིག་ན་རེ། རང་གི་གཞལ་
བྱ་ལ་ངེས་པ་རང་སྟོབས་ཀྱིས་འདྲེན་ནུས་ཀྱི་གསར་དུ་མི་བསླུ་བའི་རིག་
པ། རང་ལས་ངེས་ཀྱི་ཚད་མའི་མཚན་ཉིད་ཟེར་ན། ཚད་མ་ཡིན་ན་རང་
ལས་ངེས་ཀྱི་ཚད་མ་ཡིན་དགོས་པར་ཐལ། མཚན་ཉིད་དེ་འཐད་པ་
གང་ཞིག །ཚད་མ་ཡིན་ན། རང་གི་གཞལ་བྱ་ལ་ངེས་པ་རང་སྟོབས་
ཀྱིས་འདྲེན་ནུས་ཡིན་དགོས་པའི་ཕྱིར། འདོད་མི་ནུས་ཏེ། གཞན་ལས་
ངེས་ཀྱི་ཚད་མ་ཡོད་པའི་ཕྱིར། ཁ་ཅིག་ན་རེ། རང་ཉིད་ཚད་མ་ཡིན་
པར་རང་ཉིད་ཀྱིས་ངེས་པའི་གསར་དུ་མི་བསླུ་བའི་རིག་པ། རང་ལས་
ངེས་(༡༠བ)ཀྱི་ཚད་མའི་མཚན་ཉིད། རང་ཉིད་ཚད་མ་ཡིན་པར་
རང་ཉིད་ཀྱིས་ངེས་མི་ནུས་པར་ཕྱིས་འབྱུང་ཐ་སྙད་པའི་ཚད་མ་གཞན་
ལ་བརྟེན་ནས་ངེས་དགོས་པའི་གསར་དུ་མི་བསླུ་བའི་རིག་པ། གཞན་
ལས་ངེས་ཀྱི་ཚད་མའི་མཚན་ཉིད་ཟེར་ན། རྒྱང་འཕེན་གྱི་རྒྱུད་ཀྱི་རྗེས་
དཔག་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར་ཏེ།
རྗེས་དཔག་ཡིན་པའི་ཕྱིར། འདོད་ན། རྒྱང་འཕེན་དེ་ཁོ་རང་གི་རྒྱུད་ཀྱི་
552



རྗེས་དཔག་ཚད་མར་ཚད་མས་ངེས་པའི་གང་ཟག་ཡིན་པར་ཐལ།
འདོད་པའི་ཕྱིར། འདོད་མི་ནུས་ཏེ། དེ་རང་རྒྱུད་ཀྱི་རྗེས་དཔག་ཚད་མ་
མ་ཡིན་པར་ཁས་ལེན་གྱི་གང་ཟག་ཡིན་པའི་ཕྱིར་ཏེ། དེ་རྗེས་དཔག་
ཚད་མ་མ་ཡིན་པར་ ཁས་ལེན་གྱི་གང་ཟག་ཡིན་པའི་ཕྱིར་ཏེ། རྒྱང་
འཕེན་ཡིན་པའི་ཕྱིར། ཁ་ཅིག་ན་རེ། རང་ཉིད་མི་བསླུ་བའི་རིག་པ་
ཡིན་པར་རང་ཉིད་ཀྱིས་ངེས་པའི་ཞེས་སོགས་དེ་དང་པོའི་མཚན་ཉིད་།
དེ་ལྟར་ངེས་མི་ནུས་པར་ཞེས་སོགས་དེ་གཉིས་པའི་མཚན་ཉིད་ཟེར་ན།
གྲངས་ཅན་གྱི་རྒྱུད་ཀྱི་རྗེས་དཔག་ཏུ་གྱུར་པའི་ཚོར་བ་བདེ་བ་ཆོས་ཅན།
མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར་ཏེ། རྗེས་དཔག་ཡིན་
པའི་ཕྱིར་ཏེ། ཆོས་ཅན་དེའི་ཕྱིར་ཏེ། དེ་ཡོད་པའི་ཕྱིར་ཏེ། དེའི་རྒྱུད་ཀྱི་
རྗེས་དཔག་ཏུ་གྱུར་པའི་ཚོར་བ་བདེ་བ་ཡོད་པའི་ཕྱིར་ཏེ། དེ་ཡོད་པ་
གང་ཞིག །རྗེས་དཔག་ཏུ་གྱུར་པའི་ཚོར་བ་ཡོད་པའི་ཕྱིར། རྩ་བར་
འདོད་ན། གྲངས་ཅན་དེ་རང་རྒྱུད་ཀྱི་རྗེས་དཔག་ཏུ་གྱུར་པའི་ཚོར་བ་
བདེ་བ་མི་བསླུ་བའི་རིག་པར་ཚད་མས་ངེས་པའི་གང་ཟག་ཡིན་པར་
ཐལ། འདོད་ པའི་ ཕྱིར། འདོད་ན། དེ་ རང་རྒྱུད་ ཀྱི་དེ་ རིག་པར་ཚད་
མས་ངེས་པའི་གང་ཟག་ཡིན་པར་ཐལ། འདོད་པའི་ ཕྱིར། འདོད་ན་།
དེ་རང་རྒྱུད་ཀྱི་ཚོར་བ་བདེ་བ་རིག་པར་ཚད་མས་ངེས་པའི་གང་ཟག་
ཡིན་པར་ཐལ། འདོད་པའི་ཕྱིར། འདོད་ན། དེ་ཚོར་བ་རིག་པར་ཚད་
མས་ངེས་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་མི་
553



ནུས་ཏེ། གྲངས་ཅན་དེ་བེམ་པོར་ཁས་ལེན་གྱི་གང་ཟག་ཡིན་པའི་ཕྱིར།
ཁ་ཅིག་ན་རེ། རང་ཉིད་མི་བསླུ་བ་ཡིན་པར་རང་ཉིད་ཀྱིས་ངེས་པའི་
ཞེས་སོགས་དེ་དང་པོའི་མཚན་ཉིད། དེ་ལྟར་ངེས་མི་ནུས་པར་ཞེས་
སོགས་དེ་གཉིས་པའི་མཚན་ཉིད་ཟེར་ན། ཐལ་འགྱུར་བའི་རྒྱུད་ཀྱི་
རྗེས་དཔག་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དེའི་
ཕྱིར། འདོད་ན། ཐལ་འགྱུར་བ་དེ་རང་རྒྱུད་ཀྱི་རྗེས་དཔག་མི་བསླུ་བར་
ཚད་མས་ངེས་པའི་གང་ཟག་ཡིན་པར་ཐལ་ལོ། །འདོད་མི་ནུས་ཏེ།
དེས་རང་རྒྱུད་ཀྱི་དེ་བསླུ་བར་ཁས་ལེན་པའི་ཕྱིར་ཏེ། དེས་འདུས་བྱས་
ཐམས་ཅད་བསླུ་བར་ཁས་ལེན་པའི་ཕྱིར་ཏེ། །དེས་འདུས་བྱས་ཐམས་
ཅད་བསླུ་བའི་ཆོས། །དེས་ན་དེ་དག་རྫུན་པ་ཡིན། །ཞེས་པའི་བསྟན་
དོན་སྒྲ་ཇི་བཞིན་པར་ ཁས་ལེན་པའི་ ཕྱིར། གཞན་ཡང་། །གཟུགས་
འཛིན་དབང་མངོན་མི་བསླུ་བར་སྒྲུབ་པའི་རྟགས་ཡང་དག་འགོད་པ་
སྐབས་སུ་བབ་པའི་གང་ཟག་གི་རྒྱུད་ཀྱི་གཟུགས་འཛིན་དབང་མངོན་
ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར། རྟགས་
གྲུབ་ཏེ། དེ་ཚད་མ་ཡིན་པའི་ཕྱིར། འདོད་ན། དེ་འདྲའི་གང་ཟག་དེ།
རང་རྒྱུད་ཀྱི་གཟུགས་འཛིན་དབང་མངོན་མི་བསླུ་བར་ཚད་མས་ངེས་
པའི་གང་ཟག་ ( ༡༡ན ) ཡིན་པར་ཐལ། འདོད་པའི་ཕྱིར། འདོད་ན།
དེ་འདྲའི་ གང་ ཟག་ཆོས་ཅན། རང་རྒྱུད ཀྱི་དེ་གཟུགས་འཛིན་དབང་
མངོན་དང་མི་བསླུ་བའི་ཚོགས་དོན་དུ་ཚད་མས་ངེས་པའི་གང་ཟག་
554



ཡིན་ པར་། ལ། འདོད་ པ་ གང་ ཞིག །རང་ རྒྱུད་ ཀྱི་ དེ་ གཟུགས་
འཛིན་དབང་མངོན་དུ་ཚད་མས་ངེས་པའི་གང་ཟག་ཡིན་པའི་ཕྱིར།།
རྟགས་ གཉིས་ པ་ སླ། འདོད་ན། དེ་ཆོས་ཅན། གཟུགས་འཛིན་དབང་
མངོན་དང་མི་བསླུ་བའི་ཚོགས་དོན་ཚད་མས་ངེས་པའི་གང་ཟག་ཡིན་
པར་ ཐལ། འདོད་ པའི་ ཕྱིར། འདོད་མི་ནུས་ཏེ། ཆོས་ཅན་ དེའི་ ཕྱིར།
གཞན་ཡང་། ཡིད་ཆེས་རྗེས་དཔག་མི་བསླུ་བའི་ཤེས་པ་ཡིན་པ་དེ་ཤིན་
ཏུ་ལྐོག་གྱུར་དུ་ཐལ། དེ་མི་བསླུ་བ་ཡིན་པ་དེ་ཤིན་ཏུ་ལྐོག་གྱུར་ཡིན་
པའི་ཕྱིར་ཏེ། དེ་འདྲ་བ་དེ་ཡིད་ཆེས་རྗེས་དཔག་གི་གཞལ་བྱ་ཡིན་པའི་
ཕྱིར། རྟགས་གྲུབ་སྟེ། ཡིད་ཆེས་རྗེས་དཔག་དེ་མཚན་ཉིད་དང་པོ་དེ་
ཡིན་པའི་ ཕྱིར། མ་གྲུབ་ན། དེ་ཆོས་ཅན། དེར་ཐལ། མཚོན་བྱ་དེའི་
ཕྱིར། རྩ་བར་འདོད་ན་། དེ་ཤེས་པ་ཡིན་པ་དེ་དེར་ཐལ། འདོད་པའི་
ཕྱིར། འདོད་མི་ནུས་ཏེ། དེ་ཤེས་པར་དངོས་སྟོབས་རྗེས་དཔག་གིས་
གྲུབ་པའི་ ཕྱིར། བྱས་ པ་ལ་ ཁོ་ན་རེ། རྩ་བར་མ་ཁྱབ་སྟེ། སྦྱིན་པས་
ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་རང་གི་བསྟན་བྱའི་དོན་
ལ་མི་བསླུ་བའི་ལུང་ཡིན་པ་དེ། ཤིན་ཏུ་ལྐོག་གྱུར་དུ་ཐལ། དེ་རང་གི་
བསྟན་བྱའི་དོན་ལ་མི་བསླུ་བ་དེ་དེ་ཡིན་པའི་ཕྱིར། ཁྱབ་པ་ཁས། ཟེར་
ན། མི་མཚུངས་སོ། ཁ་ཅིག་ན་རེ། །རང་གི་གཞལ་བྱ་མཐར་ཐུག་པ་དེ་
ཡུལ་སྟེང་དུ་གནས་པ་མེད་ན་རང་ཉིད་མི་བྱུང་བ་ལ་ངེས་པ་རང་སྟོབས་
ཀྱིས་འདྲེན་ནུས་པའི་གསར་དུ་མི་བསླུ་བའི་རིག་པ་དང་པོའི་མཚན་
555



ཉིད། དེ་ལྟར་མི་ནུས་པར་ཞེས་སོགས་དེ་གཉིས་པའི་མཚན་ཉིད་ཟེར་
ན། དོན་ལ་མེའི་ཁ་དོག་ཡིན་ཞིང་། རྟོག་པས་མེའི་ཁ་དོག་ཡིན་མིན་ཐེ་
ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་འཛིན་པའི་དབང་
པོའི་མངོན་སུམ་ཆོས་ཅན། མཚན་ཉིད་གཉིས་པ་དེར་ཐལ། མཚོན་བྱ་
དེའི་ཕྱིར། འདོད་ན། དེ་ལྟར་ཐེ་ཚོམ་ཟ་དུས་ཀྱི་ཁ་དོག་དམར་ལམ་པ་
མེའི་ཁ་དོག་ཡིན་པ་དེ། དེ་འདྲའི་དབང་མངོན་གྱི་གཞལ་བྱ་མཐར་ཐུག་
ཡིན་ པར་ ཐལ། འདོད་ པའི་ ཕྱིར། འདོད་ན། དེ་ དེའི་ གཞལ་ བྱ་ ཡིན་
པར་ཐལ། འདོད་པའི་ཕྱིར། འདོད་མི་ནུས་ཏེ། དེས་དེ་མ་རྟོགས་པའི་
ཕྱིར། ཁ་ཅིག་ན་རེ། རང་གི་གཞལ་བྱའི་བདག་ཉིད་མཐར་ཐུག་པ་
ཡུལ་སྟེང་དུ་གནས་པ་མེད་ན་རང་ཉིད་མི་འབྱུང་བ་ལ་ངེས་ཤེས་རང་
སྟོབས་ཀྱིས་འདྲེན་ནུས་པའི་ཞེས་སོགས་དེ་དང་པོའི་མཚན་ཉིད། དེ་
ལྟར་མི་ནུས་པར་ཞེས་སོགས་དེ་གཉིས་པའི་མཚན་ཉིད། ཟེར་ན། རྣམ་
མཁྱེན་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར་ཏེ།།
ཆོས་ཅན་དེའི་ ཕྱིར་། འདོད་ན། ཁྱོད་ཀྱིས་དྲངས་ནས་སྐྱེས་པའི་ངེས་
ཤེས་ཡོད་པར་ཐལ། འདོད་པའི་ཕྱིར། འདོད་ན། ( ༡༡བ ) ཁྱོད་ཀྱིས་
ཉེར་ལེན་བྱས་པ་ལས་བྱུང་བའི་ངེས་ཤེས་ཡོད་པར་ཐལ། འདོད་པའི་
ཕྱིར། འདོད་ན། ཁྱོད་ཀྱིས་ཉེར་ལེན་ བྱས་པ་ལས་བྱུང་བའི་རྟོག་པ་
ཡོད་པར་ཐལ། འདོད་པའི་ཕྱིར། ཁྱབ་སྟེ། ངེས་ཤེས་ཡིན་ན་རྟོག་པ་
ཡིན་དགོས་ པའི་ ཕྱིར། འདོད་ན། སངས་རྒྱས་ འཕགས་པའི་རྒྱུད་ལ་
556



རྟོག་ པ་ ཡོད་པར་ཐལ། འདོད་པའི་ཕྱིར། ཁྱབ་སྟེ། རྣམ་མཁྱེན་གྱིས་
ཉེར་ལེན་བྱས་པ་ལས་བྱུང་བའི་ཤེས་པ་ཡིན་ན། སངས་རྒྱས་འཕགས་
པའི་རྒྱུད་ཀྱི་ཤེས་པ་ཡིན་དགོས་པའི་ཕྱིར། ཁ་ཅིག་ན་རེ། རང་ལས་
ངེས་ ཀྱི་ཚད་མ་ལ་དབྱེ་ན། དོན་བྱེད་སྣང་ཅན་གྱི་དབང་པོའི་མངོན་
སུམ། གོམས་པ་ཅན་གྱི་དབང་པོའི་མངོན་སུམ། རང་རིག་པའི་མངོན་
སུམ། རྗེས་དཔག་དང་བཞིར་གྲངས་ངེས་ཤིང་། གཞན་ལས་ངེས་ཀྱི་
ཚད་མ་ལ་དབྱེ་ན། དང་པོ་པའི་ཤེས་པ། ཡིད་མ་གཏད་པའི་ཤེས་པ།
འཁྲུལ་རྒྱུ་ཅན་གྱི་ཤེས་པ་དང་གསུམ་དུ་ངེས་པ་ཡིན་ཏེ། རིག་གཏེར་
ལས། དོན་རིག་གཉིས་དང་རང་རིག་དང་། །རྗེས་སུ་དཔག་རྣམས་རང་
ལས་ངེས། ཞེས་དང་། དང་པོ་པ་དང་ཡིད་མ་གཏད། །འཁྲུལ་རྒྱུ་ཅན་
རྣམས་ གཞན་ལས་ངེས། །ཞེས་ གསུངས་པའི་ཕྱིར། ཟེར་ན། དང༌ པོ་
བཞི་པོ་དེ་གང་རུང་ཡིན་ན། རང་ལས་ངེས་ཀྱི་ཚད་མ་ཡིན་པས་ཁྱབ་པ་
དང་། ཕྱི་མ་གསུམ་པོ་དེ་གང་རུང་ཡིན་ན། གཅིག་ཤོས་དེ་ཡིན་པས་
ཁྱབ་པ་གཉིས་རེ་རེ་ནས་ཡོད་པར་ཐལ། དམ་བཅའ་དེའི་ཕྱིར། འདོད་
ན། གཟུགས་ ཚད་ མས་ མ་ངེས་ པའི་ གང་ ཟག་ གི་ རྒྱུད་ ཀྱི་ གཟུགས་
འཛིན་དབང་མངོན་ཆོས་ཅན། ཁྱབ་པ་དང་པོ་ལ་དེར་ཐལ་དེའི་ཕྱིར་ཏེ།
དོན་བྱེད་སྣང་ཅན་གྱི་དབང་པོའི་མངོན་སུམ་ཡིན་པའི་ཕྱིར་། རྟགས་
གྲུབ་སྟེ། གཟུགས་འཛིན་དབང་མངོན་དེ་དེ་ཡིན་པའི་ཕྱིར། འདོད་ན།
ཚད་མར་ཐལ། འདོད་པའི་ཕྱིར། འདོད་ན་། དེ་གཟུགས་ལ་ཚད་མར་



ཐལ་ལོ། །འདོད་ན། དེ་འདྲའི་གང་ཟག་དེ་གཟུགས་ཚད་མས་ངེས་པའི་
གང་ ཟག་ ཡིན་པར་ ཐལ་ལོ། །གཞན་ཡང་། ཚུར་མཐོང་ གི་ རྒྱུད་ ཀྱི་
གཟུགས་འཛིན་ཡིད་མངོན་ཉམས་སུ་མྱོང་བའི་རང་ རིག་ཆོས་ཅན།
ཁྱབ་པ་དང་པོ་ལ་དེར་ཐལ་དེའི་ཕྱིར་ཏེ། རང་རིག་པའི་མངོན་སུམ་
ཡིན་ པའི་ ཕྱིར། འདོད་ན། དེ་ཆོས་ཅན། ཚད་མར་ ཐལ། འདོད་ པའི་
ཕྱིར། འདོད་ན། དེ་ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་
ལ་ཚད་མར་ཐལ་ལོ། །འདོད་ན། ཚུར་མཐོང་དེ་རང་རྒྱུད་ཀྱི་གཟུགས་
འཛིན་ཡིད་མངོན་མངོན་སུམ་གྱི་ཚད་མས་གྲུབ་པའི་གང་ཟག་ཡིན་པར་
ཐལ་ལོ། །འདོད་ན། དེའི་རྒྱུད་ཀྱི་གཟུགས་འཛིན་ཡིད་མངོན་ཆོས་ཅན།
ཚུར་མཐོང་དེ་ཁྱོད་མངོན་སུམ་གྱི་ཚད་མས་གྲུབ་པའི་གང་ཟག་མ་ཡིན་
པར་ཐལ། ཁྱོད་དུས་ཀྱི་ཐུང་བ་མཐར་ཐུག་པའི་སྐད་ཅིག་མར་གྱུར་
པའི་ཤེས་པ་ ཡིན་ པའི་ ཕྱིར། གཞན་ཡང་། ཡིད་ གཟུགས་ མཛེས་ལ་
ལྷག་པར་ཆགས་པའི་སྐྱེས་བུའི་རྒྱུད་ཀྱི་སྒྲ་འཛིན་ཉན་ཤེས་ཆོས་ཅན།
ཁྱབ་པ་གཉིས་པ་ལ་( ༡༢ན )དེར་ཐལ་དེའི་ཕྱིར་ཏེ། བར་པ་དེ་ཡིན་
པའི་ཕྱིར། འདོད་ན། ཚད་མར་ ཐལ་ལོ། །འདོད་ན། སྒྲ་ལ་ཚད་མར་
ཐལ་ལོ། །འདོད་མི་ནུས་ཏེ། དེས་སྒྲ་ལ་ངེས་པ་རང་སྟོབས་ཀྱིས་འདྲེན་
མི་ནུས་པའི་ཕྱིར་ཏེ། ཆགས་པས་གཞན་སྐྱེད་ནུས་ཉམས་ཕྱིར། །ཞེས་
གསུངས་པའི་ཕྱིར། ཁ་ཅིག་ན་རེ། གཞན་ལས་ངེས་ཀྱི་ཚད་མ་ལ་དབྱེ་
ན། སྣང་བ་རང་ལས་ངེས་ཤིང་བདེན་པ་གཞན་ལས་ངེས་ཀྱི་ཚད་མ།
558



སྤྱི་རང་ལས་ངེས་ཤིང་ཁྱད་པར་གཞན་ལས་ངེས་ཀྱི་ཚད་མ། སྣང་བ་
ཉིད་ཀྱང་གཞན་ལས་ངེས་ཀྱི་ཚད་མ་དང་གསུམ་དུ་ཡོད། དང་པོ་ནི།
དོན་ལ་མེ་ཡིན་ཞིང་། རྟོག་པས་མེ་ཡིན་མིན་ཐེ་ཚོམ་ཟ་དུས་ཀྱི་རྒྱང་
རིང་པོའི་ཁ་དོག་དམར་ལམ་པ་འཛིན་པའི་དབང་མངོན་ལྟ་བུའོ། །ཟེར་
ན་དེ་མི་འཐད་པར་ཐལ། དེ་འདྲའི་དབང་མངོན་མེད་པའི་ཕྱིར་ཏེ། དེ་
འདྲའི་ཁ་དོག་དམར་ལམ་པ་མེད་པའི་ཕྱིར་ཏེ། མེ་དང་ཁ་དོག་གི་གཞི་
མཐུན་མེད་པའི་ཕྱིར་ཏེ། མེ་ཡིན་ན། རེག་བྱའི་སྐྱེ་མཆེད་ཡིན་དགོས།
ཁ་དོག་ཡིན་ན། གཟུགས་ཀྱི་སྐྱེ་མཆེད་ཡིན་དགོས་པའི་ཕྱིར། དང་པོ་
དེར་ཐལ། མེ་ཡིན་ན། ཚ་ཞིང་སྲེག་པ་ཡིན་དགོས་པའི་ཕྱིར། བྱས་པ་
ལ་ཁོ་ན་རེ། མེ་ཡིན་ན། མེའི་ཁམས་ཡིན་དགོས་པར་ཐལ། མེ་ཡིན་ན།
ཚ་ཞིང་སྲེག་ པ་ ཡིན་ དགོས་ པའི་ ཕྱིར། འདོད་ན། གཟུགས་ ཡིན་ན།
གཟུགས་ ཀྱི་ ཁམས་ ཡིན་ དགོས་ པར་ ཐལ། འདོད་ པའི་ ཕྱིར་ ན་ མ་
ཁྱབ།འདོད་ན། རྟེན་བཅས་ཀྱི་མིག་དབང་གཟུགས་ཅན་པ་ཆོས་ཅན།
དེར་ཐལ་དེའི་ཕྱིར། འདོད་ན། དམིགས་པ་ཡུལ་གྱི་ཁམས་ཡིན་པར་
ཐལ། འདོད་ པའི་ ཕྱིར། ཁྱབ་སྟེ། དམིགས་པ་ཡུལ་ གྱི་ ཁམས་ དེ་ལ་
གཟུགས་ཀྱི་ཁམས་སོགས་དྲུག་ཏུ་གྲངས་ངེས་པའི་ཕྱིར། འདོད་མི་ནུས་
ཏེ། རྟེན་དབང་པོའི་ཁམས་ཡིན་པའི་ཕྱིར་ཏེ། རྟེན་དབང་པོའི་ཁམས་
དེ་ལ་མིག་གི་དབང་པོའི་ཁམས་སོགས་དྲུག་ཏུ་གྲངས་ངེས་པའི་ཕྱིར།
གཞན་ཡང་རྣམ་ཤེས་ཡིན་ན། རྣམ་ཤེས་ཀྱི་ཁམས་ཡིན་དགོས་པར་
559



ཐལ། རྩ་བར་འདོད་པའི་ཕྱིར། འདོད་ན། དེ་ཡིན་ན། ཟག་དང་བཅས་
པའི་རྣམ་ཤེས་ནི། །རྣམ་ཤེས་ ཁམས་ཡིན་སྐྱེ་བའི་རྟེན། །ཞེས་པའི་
སྐབས་ནས་དངོས་སུ་བསྟན་པའི་རྣམ་ཤེས་ཀྱི་ཁམས་ཡིན་དགོས་པར་
ཐལ། འདོད་པའི་ཕྱིར་ན་མ་ཁྱབ། འདོད་ན། དེ་ཡིན་ན། ཟག་བཅས་
ཀྱི་རྣམ་ཤེས་ཡིན་དགོས་པར་ཐལ་ལོ་། ཟེར་ན། མེ་དམར་པོ་མེ་ཡིན་
པར་ཐལ། མེ་དང་ ཁ་དོག་གི་གཞི་མཐུན་ཡོད་པའི་ཕྱིར། འདོད་ན།
མེའི་ཁ་དོག་དམར་པོ་མེ་ཡིན་པར་ཐལ། འདོད་པའི་ཕྱིར། འདོད་ན།
སྐྱེས་བུའི་ཁ་དོག་དམར་པོ་སྐྱེས་བུ་ཡིན་པར་ཐལ་ལོ། །བྱས་པ་ལ་ཁོ་ན་
རེ། མེ་དང་ཁ་དོག་གི་གཞི་མཐུན་ཡོད་པར་ཐལ། ས་དང་ཁ་དོག་གི་
གཞི་མཐུན་ཡོད་པའི་ཕྱིར་ཏེ། སའི་ཁ་དོག་དང་དབྱིབས་ སོགས་ ས་
ཡིན་པའི་ཕྱིར་ཏེ། (༡༢བ ) མཛོད་ལས། འཇིག་རྟེན་གྱི་ནི་ཐ་སྙད་
དུ། །ཁ་དོག་དབྱིབས་ལ་ས་ཞེས་བརྗོད། །ཅེས་གསུངས་པའི་ཕྱིར་ན་མ་
ཁྱབ་སྟེ། འཇིག་རྟེན་གྱི་ཐ་སྙད་དུ་དེ་ལྟར་གྲགས་ན། དེ་ལྟར་ཡིན་པས་
མ་ཁྱབ་པའི་ཕྱིར། མ་གྲུབ་ན། སྔ་དྲོའི་བུམ་པ་ཕྱི་དྲོའི་དུས་སུ་ཡོད་པར་
ཐལ། དེ་ལྟར་ཡོད་པར་འཇིག་རྟེན་ན་གྲགས་པའི་ཕྱིར། ཁྱབ་པ་ཁས།
ཁ་ཅིག་ན་རེ། གཞན་ལས་ངེས་ཀྱི་ཚད་མའི་དབྱེ་བ་སྔར་ལྟར་བྱས་ནས། །
དང་པོའི་མཚན་གཞི་ནི་། དོན་ལ་མེའི་ཁ་དོག་ཡིན་ཞིང་རྟོག་པས་ཞེས་
སོགས་ཀྱི་དབང་མངོན་ལྟ་བུ། གཉིས་པའི་མཚན་གཞི་ནི། དོན་ལ་ཤ་
པ་ཡིན་ཞིང་ཞེས་སོགས་དབང་མངོན་ལྟ་བུ། གསུམ་པ་ནི། སྒྲ་འཛིན་
560



དབང་མངོན་ལྟ་བུའོ། །ཟེར་ན། མཚན་གཞི་དང་པོ་དེ་དེ་ལྟར་ཐེ་ཚོམ་
ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་མེའི་ཁ་དོག་ཡིན་པ་དེ་
ལ་གཞན་ལས་ངེས་ཀྱི་ཚད་མར་ཐལ། དེ་བདེན་པ་གཞན་ལས་ངེས་ཀྱི་
ཚད་མ་ཡིན་པ་ལ་རྒྱུ་མཚན་ཡོད་པའི་ཕྱིར། རྟགས་ཁས། འདོད་ན། དེ་
དེ་ལ་ཚད་མར་ཐལ། འདོད་པའི་ཕྱིར། འདོད་མི་ནུས་ཏེ། དེས་དེ་མ་
རྟོགས་ པའི་ ཕྱིར། དེས་ བར་ པ་ ཡང་ ཁེགས། གཞན་ ཡང་། སྒྲ་ འཛིན་
དབང་མངོན་དེ་སྒྲ་མི་རྟག་པ་ལ་གཞན་ལས་ངེས་ཀྱི་ཚད་མར་ཐལ།
མཚན་གཞི་གསུམ་པ་དེ་འཐད་པའི་ཕྱིར། འདོད་ན། དེ་དེ་ལ་ཚད་མར་
ཐལ། འདོད་པའི་ཕྱིར། འདོད་མི་ནུས་ཏེ། དེའི་རྗེས་སུ་སྒྲ་མི་རྟག་པར་
གྲུབ་པའི་རྟགས་དང་རྗེས་དཔག་འཇུག་པ་དོན་ཡོད་པའི་ཕྱིར། །
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང་།
མཐའ་ དཔྱད་ པ་ གཉིས། དང༌ པོ་ ལ། རྐང་ པ་ དང༌ པོའི་ དོན་ནི། མེ་
འཛིན་དབང་མངོན་ཆོས་ཅན། རང་ཉིད་རྟོགས་བྱེད་གཅིག་ཡོད་དེ།
རང་མྱོང་རང་རིག་མངོན་སུམ་གྱིས་རང་ཉིད་རྟོགས་པའི་ཕྱིར། རྐང་པ་
གཉིས་པའི་དོན་ནི། དེ་ཆོས་ཅན། རང་ཉིད་ཚད་མ་ཡིན་པར་རྟོགས་
བྱེད་གཅིག་ཡོད་དེ། དེ་ལྟར་དུ་ཕྱིས་འབྱུང་ཐ་སྙད་པའི་ཚད་མ་གཞན་
ལ་བརྟེན་ནས་རྟོགས་པར་བྱེད་པའི་ཕྱིར། རྐང་པ་གསུམ་པའི་དོན་ནི།
ཚད་མའི་མཚན་ཉིད་སྟོན་པའི་བསྟན་བཅོས་རྩོམ་པ་ཆོས་ཅན། དོན་
ཡོད་དེ། ཚད་མ་དང་ཚད་མིན་གྱི་རྣམ་དབྱེ་ལ་རྨོངས་པ་བཟློག་པར་བྱ་
561



བའི་ཆེད་ཡིན་པའི་ཕྱིར། །
༈ གཉིས་པ་མཐའ་དཔྱད་པ་ལ། རང་ལས་ངེས་ཀྱི་ཚད་མ་
བཤད་པ་དང༌། གཞན་ལས་ངེས་ཀྱི་ཚད་མ་བཤད་པ་གཉིས། དང་པོ་
ལ་མཚན་ཉིད་དང་དབྱེ་བ་གཉིས། དང་པོ་ནི། རང་གི་གཞལ་བྱའི་
བདག་ཉིད་མཐར་ཐུག་པ་ཡུལ་སྟེང་དུ་གནས་པ་མེད་ན་རང་ཉིད་མི་
འབྱུང་བའི་ཆ་ལ་ངེས་པ་རང་སྟོབས་ཀྱིས་འདྲེན་ནུས་པའི་གསར་དུ་མི་
བསླུ་བའི་རིག་པ། རང་ཉིད་རང་ལས་ངེས་ཀྱི་ཚད་མ་ཡིན་པའི་མཚན་
ཉིད་ཡིན་ཏེ། དེ་ལྟར་ཡང་། སློབ་དཔོན་ཆོས་མཆོག་གིས། རང་གི་ངོ་
བོ་ལས་དོན་མེད་ན་མི་འབྱུང་བར་གྲུབ་བོ། །ཞེས་གསུངས། གཉིས་པ་
ནི་དེ་ལ་དབྱེ་ན། དོན་བྱེད་སྣང་ཅན་གྱི་དབང་པོའི་མངོན་སུམ་གྱི་ (
༡༣ན ) ཚད་མ། གོམས་པ་ཅན་གྱི་དབང་པོའི་མངོན་སུམ་གྱི་ཚད་མ།
ཡིད་ཀྱི་མངོན་སུམ་གྱི་ཚད་མ། རང་རིག་པའི་མངོན་སུམ་གྱི་ཚད་མ།
རྣལ་འབྱོར་མངོན་སུམ་གྱི་ཚད་མ། རྗེས་དཔག་རྣམས་སུ་ཡོད། དང་པོ་
ནི། གཟུགས་གསར་དུ་རྟོགས་པའི་དབང་མངོན་ལྟ་བུ། གཉིས་པ་ནི།
བྱིས་པ་ཆུང་ངུའི་རྒྱུད་ཀྱི་རང་གི་མའི་གཟུགས་གསར་དུ་རྟོགས་པའི་
དབང་ མངོན་ལྟ་བུ། གཞན་རྣམས་ངེས་སླའོ། །གཉིས་པ་ནི། རང་གི་
གཞལ་བྱའི་བདག་ཉིད་མཐར་ཐུག་པ་ཡུལ་སྟེང་དུ་གནས་པ་མེད་ན།།
རང་ཉིད་མི་འབྱུང་བའི་ཆ་ལ་ངེས་པ་རང་སྟོབས་ཀྱིས་འདྲེན་མི་ནུས་
པར། ཕྱིས་འབྱུང་ཐ་སྙད་པའི་ཚད་མ་གཞན་ལ་བརྟེན་ནས་ངེས་པ་
562



འདྲེན་དགོས་པའི་གསར་དུ་མི་བསླུ་བའི་རིག་པ། རང་ཉིད་གཞན་ལས་
ངེས་ཀྱི་ཚད་མ་ཡིན་པའི་མཚན་ཉིད། དེ་ལྟར་ཡང་། སློབ་དཔོན་ཆོས་
མཆོག་གིས། ཤིང་ཤ་པ་ཉིད་ཀྱི་ཁྱད་པར་མེད་ན་མི་འབྱུང་བར་ངེས་པ་
ནི་གཞན་ལས་ངེས་པ་ཡིན་ནོ། །ཞེས་གསུངས་། དེ་ལ་དབྱེ་ན། སྣང་བ་
རང་ལས་ངེས་ཤིང་བདེན་པ་གཞན་ལས་ངེས་པ། སྤྱི་རང་ལས་ངེས་
ཤིང་ཁྱད་པར་གཞན་ལས་ངེས་པ། སྣང་བ་ཉིད་ཀྱང་གཞན་ལས་ངེས་
པ་དང་ གསུམ་དུ་ཡོད། དང་པོ་ནི། དོན་ལ་མེའི་ ཁ་དོག་ཡིན་ཞིང་།
རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་
དོག་དམར་ལམ་པ་འཛིན་པའི་དབང་མངོན་ལྟ་བུ་ལ་བྱ་སྟེ། དེས་དེ་
ལྟར་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་དེ་ལ་ངེས་
པ་རང་སྟོབས་ཀྱིས་དྲངས་ནས། དེ་མེའི་ཁ་དོག་ཡིན་པ་དེ་ལ། ཕྱིས་
འབྱུང་ཐ་སྙད་པའི་ཚད་མ་གཞན་ལ་བརྟེན་ནས་ངེས་པ་འདྲེན་པར་བྱེད་
པའི་ཕྱིར་རོ། །གཉིས་པ་ནི། དོན་ལ་ཤ་བ་ཡིན་ཞིང་། རྟོག་པས་ཤ་བ་
ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཡལ་ག་ལོ་འདབ་དང་བཅས་
པ་འཛིན་པའི་དབང་མངོན་ལྟ་བུ་ལ་བྱ་སྟེ། དེས་དེ་ལྟར་ཐེ་ཚོམ་ཟ་དུས་
ཀྱི་རྒྱང་རིང་པོའི་ཡལ་ག་ལོ་འདབ་དང་ལྡན་པ་དེ་ལ་ངེས་པ་རང་སྟོབས་
ཀྱིས་དྲངས་ནས། དེ་ཤ་པ་ཡིན་པ་དེ་ལ་ཕྱིས་འབྱུང་ཐ་སྙད་པའི་ཚད་མ་
གཞན་ལ་བརྟེན་ནས་ངེས་པ་འདྲེན་པར་བྱེད་པའི་ཕྱིར། གསུམ་པ་ནི།
སྒྲ་འཛིན་དབང་མངོན་དེ་སྒྲའི་སྟེང་གི་མི་རྟག་པ་ལ་སྣང་བ་ཉིད་ཀྱང་
563



གཞན་ལས་ངེས་པ་ཡིན་ཏེ། དེ་དེ་ལ་སྣང་བ་ནི་གང་ཞིག །དེས་དེ་
ཕྱིས་འབྱུང་ཐ་སྙད་པའི་ཚད་མ་གཞན་ལ་བརྟེན་ནས་ངེས་པར་བྱེད་པའི་
ཕྱིར།
༈ ( ༡༣བ)གསུམ་པ་རྩོད་པ་སྤོང་བ་ལ། ཁ་ཅིག་ན་རེ། རྣམ་
མཁྱེན་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར།།
འདོད་ན། ཁྱོད་ཀྱིས་དྲངས་ནས་སྐྱེས་པའི་རང་གི་གཞལ་བྱའི་བདག་
ཉིད་མཐར་ཐུག་པ་ངེས་པའི་ཤེས་པ་ཡོད་པར་ཐལ། འདོད་པའི་ཕྱིར།
འདོད་ན། ཁྱོད་ཀྱིས་དྲངས་ནས་སྐྱེས་པའི་དེ་ངེས་པའི་ངེས་ཤེས་ཡོད་
པར་ཐལ། འདོད་པའི་ཕྱིར་ན་མ་ཁྱབ་སྟེ། སངས་རྒྱས་འཕགས་པའི་
རྒྱུད་ལ་འདུས་བྱས་མི་རྟག་པར་དྲན་པའི་དྲན་ཤེས་ཡོད་པར་ཐལ།
དེའི་རྒྱུད་ལ་འདུས་བྱས་མི་རྟག་པར་དྲན་པའི་ཤེས་པ་ཡོད་པའི་ཕྱིར།
ཁྱབ་པ་ཁས། རྟགས་དེར་ཐལ། དེའི་རྒྱུད་ལ་འདུས་བྱས་མི་རྟག་པར་
དྲན་པ་ཡོད་པའི་ཕྱིར་ཏེ། དེའི་རྒྱུད་ལ་དྲན་པ་ཡོད་པའི་ཕྱིར་ཏེ། དེའི་
རྒྱུད་ལ་དྲན་པའི་དབང་པོ་ཡོད་པའི་ཕྱིར་ཏེ། དེའི་རྒྱུད་ལ་དབང་པོ་ལྔ་
ཡོད་པའི་ཕྱིར་། རྩ་བར་འདོད་ན། དེའི་རྒྱུད་ལ་རྟོག་པ་ཡོད་པར་ཐལ་
ལོ། །བྱས་པ་ལ་ཁོ་ན་རེ། དེའི་རྒྱུད་ལ་དྲན་ཤེས་ཡོད་པར་ཐལ། དེའི་
རྒྱུད་ལ་དྲན་པའི་ཤེས་པ་ཡོད་པའི་ཕྱིར་ན་མ་ཁྱབ། གཞན་ཡང་། དེའི་
རྒྱུད་ལ་ངེས་ཤེས་ཡོད་པར་ཐལ། དེའི་རྒྱུད་ལ་ངེས་པའི་ཤེས་པ་ཡོད་
པའི་ཕྱིར་ན་མ་ཁྱབ་བོ། །ཁ་ཅིག་ན་རེ། ཡིད་ཆེས་རྗེས་དཔག་ཆོས་
564



ཅན། མཚན་ཉིད་དང་པོ་དེར་ ཐལ། མཚོན་བྱ་དེའི་ ཕྱིར། འདོད་ན།
ཡིད་ཆེས་རྗེས་དཔག་གི་གཞལ་བྱའི་བདག་ཉིད་མཐར་ཐུག་པ་ཡུལ་
སྟེང་དུ་གནས་པ་མེད་ན། ཡིད་ཆེས་རྗེས་དཔག་མི་འབྱུང་བའི་ཆ་དེ་
ཡིད་ཆེས་རྗེས་དཔག་གི་གཞལ་བྱ་ཡིན་པར་ཐལ་ལོ། །འདོད་ན། ཡིད་
ཆེས་རྗེས་དཔག་མི་འབྱུང་བའི་ཆ་དེ་དེར་ཐལ་ལོ། ཁ་ཅིག་ན་རེ། མ་
ཁྱབ་ཟེར། འདོད་ན། ཡིད་ཆེས་རྗེས་དཔག་མ་སྐྱེས་པའི་ཆ་དེ་དེར་
ཐལ་ལོ། །ཟེར། ཁ་ཅིག་ན་རེ། སྔོ་འཛིན་དབང་མངོན་ཆོས་ཅན། རང་
གི་གཞལ་བྱའི་བདག་ཉིད་མཐར་ཐུག་པ་ཡུལ་སྟེང་དུ་གནས་པ་མེད་ན་
རང་ཉིད་མི་འབྱུང་བའི་ཆ་ལ་ངེས་པ་རང་སྟོབས་ཀྱིས་འདྲེན་ནུས་པར་
ཐལ། མཚོན་ བྱ་ དེའི་ ཕྱིར། འདོད་ན། སྔོན་པོ་ཚད་མས་མ་དམིགས་
པའི་ས་ཕྱོགས་ཆོས་ཅན། སྔོན་འཛིན་དབང་མངོན་མི་འབྱུང་བའི་ཆ་ལ་
སྔོན་འཛིན་དབང་མངོན་གྱི་སྟོབས་ཀྱིས་ངེས་པ་འདྲེན་ནུས་པར་ཐལ།
སྔོན་འཛིན་དབང་མངོན་གྱི་གཞལ་བྱའི་བདག་ཉིད་མཐར་ཐུག་པ་ཡུལ་
སྟེང་དུ་གནས་པ་མེད་པའི་ཕྱིར། ཁྱབ་པ་གྲུབ་མཐའ་ལ་དངོས། ཟེར་
ན། སྔོན་འཛིན་ཚད་མ་རྒྱུད་ལྡན་གྱི་དཔལ་ལྡན་ཆོས་གྲགས་ཆོས་ཅན།།
བྱས་ན་མི་རྟག་པས་ཁྱབ་པ་ཁྱོད་ཀྱི་ཚད་མས་ངེས་པར་ཐལ། ཁྱོད་དེ་
འདྲའི་ཁྱབ་པ་ཚད་མས་ངེས་པའི་གང་ཟག་ཡིན་པའི་ཕྱིར། འདོད་ན་
སོང་། སྔོན་པོ་ཚད་མས་མ་དམིགས་པའི་ས་ཕྱོགས་ཆོས་ཅན། མི་རྟག་
པས་ཁྱབ་པ། དེ་འདྲའི་དཔལ་ལྡན་ཆོས་གྲགས་ཀྱིས་ཚད་མས་ངེས་
565



པར་ཐལ། བྱས་པའི་ ཕྱིར། ཁྱབ་པ་ཁྱོད་ རང་ལྟར་ན་གྲུབ་མཐའ་ལ་
དངོས། ཁ་ཅིག་ན་རེ། ( ༡༤ན)དོན་ལ་མེའི་ཁ་དོག་ཡིན་ཞིང་། རྟོག་
པས་མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་
དམར་ལམ་པ་འཛིན་པའི་རྗེས་དཔག་ཆོས་ཅན། མཚན་ཉིད་དང་པོ་
དེར་ཐལ། མཚོན་བྱ་དེའི་ཕྱིར་ཏེ། རྗེས་དཔག་ཡིན་པའི་ཕྱིར་ཏེ། དེ་
འདྲའི་ཁ་དོག་དམར་ལམ་པ་རྟོགས་པའི་རྗེས་དཔག་ཡོད་པའི་ཕྱིར། མ་
གྲུབ་ན། དེ་འདྲའི་ཁ་དོག་དམར་ལམ་པ་ཆོས་ཅན། ཁྱོད་རྟོགས་པའི་
རྗེས་དཔག་ཡོད་པར་ཐལ། ཁྱོད་རྗེས་དཔག་གི་གཞལ་བྱ་ཡིན་པའི་
ཕྱིར། ཁ་ཅིག་ན་རེ། ཆོས་ཅན་སྐྱོན་ཅན་ཡིན་ཟེར། རྟགས་དེར་ཐལ།
གཞི་གྲུབ་པའི་ཕྱིར། གཞན་ཡང་། དེ་རྟོགས་པའི་རྗེས་དཔག་ཡོད་པར་
ཐལ། རྗེས་དཔག་དེ་རྟོགས་པའི་རྗེས་དཔག་ཡིན་པའི་ཕྱིར་ཏེ། དེ་རྗེས་
དཔག་ གི་ གཞལ་ བྱ་ ཡིན་ པའི་ ཕྱིར། ཁ་ཅིག་མ་ ཁྱབ་ཟེར་། རྩ་ བར་
འདོད་ན། དེས་དེ་འདྲའི་ ཁ་དོག་དམར་ལམ་པ་དེ་མེའི་ཁ་དོག་ཏུ་
རྟོགས་ པར་ ཐལ། འདོད་པའི་ ཕྱིར། འདོད་ན། དེ་ འཛིན་ པའི་ དབང་
པོའི་མངོན་སུམ་གྱིས་ཀྱང་དེ་མེའི་ཁ་དོག་ཏུ་རྟོགས་པར་ཐལ་ལོ། །ཟེར་
བ་ལ་ཁ་ཅིག་ན་རེ། གཟུགས་རྟོགས་པའི་ཚད་མ་མ་ཡིན་པའི་གཟུགས་
རྟོགས་པའི་ཚད་མ་མེད་པར་ཐལ། ཤེས་བྱ་གཞི་གྲུབ་པའི་ཕྱིར། འདོད་
ན་སོང་། གཟུགས་རྟོགས་པའི་ཚད་མ་མ་ཡིན་པའི་གཟུགས་ཆོས་ཅན།
ཁྱོད་རྟོགས་པའི་ཚད་མ་ཡོད་པར་ཐལ། ཁྱོད་ཚད་མའི་གཞལ་བྱ་ཡིན་
566



པའི་ ཕྱིར། འཁོར་ གསུམ། ཆོས་ ཅན་ སོང་། གཞན་ ཡང་ དེ་ འདྲའི་
གཟུགས་རྟོགས་པའི་ཚད་མ་ཡོད་པར་ཐལ། ཚད་མ་དེས་དེ་རྟོགས་པའི་
ཕྱིར་ཏེ། དེ་འདྲའི་གཟུགས་ཚད་མའི་གཞལ་བྱ་ཡིན་པའི་ཕྱིར། ཁྱབ་པ་
ཁས་ཟེར། ཁ་ཅིག །དོན་ལ་ཚད་མ་ཡིན་ཞིང་། རྟོག་པས་ཚད་མ་
ཡིན་མིན་ཐེ་ཚོམ་ཟ་དུས་ཀྱི་ཤེས་པ་ཉམས་སུ་མྱོང་བའི་རང་རིག་ཆོས་
ཅན། མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར་ཏེ། དེ་ཚད་མ་
ཡིན་པའི་ཕྱིར་ཏེ། དེ་འདྲའི་ཤེས་པ་ཚད་མ་ཡིན་པའི་ཕྱིར་ཏེ། གཟུགས་
གསར་དུ་རྟོག་པའི་མི་བསླུ་བའི་ཤེས་པ་ཚད་མ་ཡིན་མིན་ཐེ་ཚོམ་ཟ་
བའི་གང་ཟག་གི་རྒྱུད་ཀྱི་དེ་འདྲའི་ཤེས་པ་ཚད་མ་ཡིན་པའི་ཕྱིར།
རྟགས་སླ། རྩ་བར་འདོད་ན། དེ་འདྲའི་རང་རིག་དེས་དེ་འདྲའི་ཤེས་པ་
ཚད་མ་ཡིན་པར་རྟོགས་པར་ཐལ་ལོ། ཁ་ཅིག་ན་རེ། དོན་ལ་མེའི་ཁ་
དོག་ཡིན་ཞེས་སོགས་ཀྱི་དབང་མངོན་དེ་ཆོས་ཅན། མཚན་ཉིད་གཉིས་
པ་དེར་ཐལ། མཚོན་བྱ་དེའི་ཕྱིར། རྟགས་ཁས། འདོད་ན། དེ་ལྟར་ཐེ་
ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་མེའི་ཁ་དོག་ཡིན་
པ་དེ་དེ་འདྲའི་དབང་མངོན་གྱི་གཞལ་བྱའི་བདག་ཉིད་མཐར་ཐུག་པ་
ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། དེའི་གཞལ་
བྱ་ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་མི་ནུས་ཏེ། དེས་
དེ་མེའི་ཁ་དོག་ཏུ་མ་རྟོགས་པའི་ཕྱིར། ཟེར་ན་གཟུགས་འཛིན་དབང་
མངོན་གྱི་གཞལ་བྱ་གང་ཟག་བདག་གིས་སྟོང་པའི་སྟོང་ཉིད་ཆོས་ཅན།།
567



གཟུགས་འཛིན་དབང་མངོན་གྱི་གཞལ་བྱ་ཡིན་པར་ཐལ། དེའི་གཞལ་
བྱའི་གནས་ལུགས་མཐར་ཐུག་ཡིན་པའི་ཕྱིར། ཁྱབ་པ་ཁས། རྟགས་
དེར་ཐལ། དེའི་གཞལ་བྱའི་སྟོང་ཉིད་ཡིན་པའི་ཕྱིར་ཏེ། གང་ཟག་གི་
བདག་མེད་སྟོང་ཉིད་ཡིན་པའི་ཕྱིར་ཏེ། གང་ཟག་རང་སྐྱ་ཐུབ་པའི་རྫས་
ཡོད་ཀྱིས་སྟོང་པའི་སྟོང་ཉིད་དེ་སྟོང་ཉིད་ཡིན་པའི་ཕྱིར་ཏེ། དེ་རྟོགས་
པའི་ལྟ་བ་དེ་ (༡༤བ ) སྟོང་ཉིད་རྟོགས་པའི་ལྟ་བ་ཡིན་པའི་ཕྱིར།
སྟོང་ཉིད་ལྟ་བས་གྲོལ་བར་འགྱུར། །ཞེས་གསུངས་པའི་ཕྱིར། རྩ་བར་
འདོད་ན། གཟུགས་འཛིན་དབང་མངོན་གྱིས་ཁོ་རང་གི་གཞལ་བྱ་གང་
ཟག་གི་བདག་མེད་དུ་རྟོགས་པར་ཐལ། འདོད་པའི་ཕྱིར། འདོད་ན།
དེས་གཟུགས་གང་ཟག་གི་བདག་མེད་དུ་རྟོགས་པར་ཐལ། འདོད་པའི་
ཕྱིར། འདོད་མི་ནུས་ཏེ། དེའི་རྗེས་སུ་གཟུགས་གང་ཟག་གི་བདག་མེད་
དུ་སྒྲུབ་པའི་རྟགས་དང་རྗེས་དཔག་འཇུག་པ་དོན་ཡོད་པའི་ཕྱིར། ཁ་
ཅིག་ན་རེ། མཚན་གཞི་དང་པོ་དེ་མི་འཐད་པར་ཐལ། དོན་ལ་མེའི་ཁ་
དོག་ཡིན་ཞིང་ཞེས་སོགས་ཀྱི་དབང་མངོན་མེད་པའི་ཕྱིར་ཏེ། དེ་འདྲའི་
ཁ་དོག་དམར་ལམ་པ་མེད་པའི་ཕྱིར་ཏེ། དོན་ལ་མེའི་ཁ་དོག་ཡིན་
ཞིང་། རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་བའི་རྒྱང་རིང་པོའི་ཁ་
དོག་དམར་ལམ་པ་མེད་པའི་ཕྱིར་ཏེ། དོན་ལ་མེའི་ཁ་དོག་ཡིན་ན།
རྟོག་པས་མེའི་ཁ་དོག་ཡིན་མིན་ཐེ་ཚོམ་མི་ཟ་བས་ཁྱབ་པའི་ཕྱིར། ཟེར་
ན་མ་ཁྱབ། རྟགས་དེར་ཐལ། དོན་ལ་མེའི་ཁ་དོག་ཡིན་ན། རྟོག་པས་
568



མེའི་ཁ་དོག་ཏུ་རྟོགས་པས་ཁྱབ་པའི་ཕྱིར་ཞེས་པའི་གནོད་བྱེད་བརྗོད་
ནས། ཁོ་རང་གི་ལུགས་ལ། དོན་ལ་མེའི་ཁ་དོག་ཡིན་ཞིང་རྟོག་པས་
མེའི་ཁ་དོག་ཡིན་མིན་ཐེ་ཚོམ་ཟ་བའི་གཞིར་གྱུར་པའི་རྒྱང་རིང་པོའི་ཁ་
དོག་དམར་ལམ་པ་འཛིན་པའི་དབང་མངོན་དེ། དང་པོའི་མཚན་གཞི་
ཡིན་ཟེར། དེ་མི་འཐད་པར་ཐལ། དེ་ལྟ་བུའི་དབང་མངོན་མེད་པའི་
ཕྱིར་ཏེ། དེ་འདྲའི་ཁ་དོག་དམར་ལམ་པ་མེད་པའི་ཕྱིར་ཏེ། དོན་ལ་
མེའི་ཁ་དོག་ཡིན་ཞིང་། རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་བའི་
རྒྱང་རིང་པོའི་ཁ་དོག་དམར་ལམ་པ་མེད་པའི་ཕྱིར། རྟགས་ཁས། ཁ་
ཅིག གནོད་བྱེད་སྔར་ལྟར་བརྗོད་ནས། ཁོ་རང་གི་ལུགས་ལ་དོན་
ལ་མེའི་ཁ་དོག་ཡིན་ཞིང་། ཚུར་མཐོང་ལྷས་སྦྱིན་གྱི་རྟོག་པས་མེའི་ཁ་
དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་
འཛིན་པའི་དབང་མངོན་དེ་དང་པོའི་མཚན་གཞི་ཡིན་ཟེར་ན། དོན་ལ་
མེའི་ཁ་དོག་ཡིན་ཞིང་། ཚུར་མཐོང་ལྷས་སྦྱིན་གྱི་རྟོག་པས་མེའི་ཁ་དོག་
ཡིན་ཞེས་སོགས་ཀྱི་ཁ་དོག་དམར་ལམ་པ་ཡོད་ན་ཚུར་མཐོང་ལྷས་སྦྱིན་
གྱིས་རྟོག་པས་དེ་འདྲའི་ཁ་དོག་དམར་ལམ་པ་མེའི་ཁ་དོག་ཡིན་མིན་ཐེ་
ཚོམ་ཟ་བས་ཁྱབ་པར་ཐལ། དོན་ལ་མེའི་ཁ་དོག་ཡིན་ཞིང་། རྟོག་པས་
ཞེས་སོགས་ཀྱི་ཁ་དོག་དམར་ལམ་པ་ཡོད་ན། དེ་ལྟ་བུའི་ཁ་དོག་དམར་
ལམ་པ་དེ་རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་བས་ཁྱབ་པའི་
ཕྱིར་ཏེ། ཁྱོད་ཀྱི་དེ་ལ་ཁྱབ་འབྲེལ་ཡོད་པའི་ཕྱིར། འདོད་ན། དེ་དེར་
569



ཐལ། དེའི་ཕྱིར་ཏེ། དེ་འཛིན་པའི་དབང་མངོན་ཡོད་པའི་ཕྱིར། རྟགས་
ཁས། འདོད་ན། ཚུར་མཐོང་ལྷས་སྦྱིན་གྱི་རྒྱུད་ཀྱི་རྟོག་པ་དེ་དེ་འདྲའི་ཁ་
དོག་དམར་ལམ་པ་མེའི་ཁ་དོག་ཡིན་མིན་ཐེ་ཚོམ་ཟ་བའི་རྟོག་པ་ཡིན་
པར་ཐལ། འདོད་པའི་ཕྱིར། འདོད་ན། དེ་ཐེ་ཚོམ་དུ་ཐལ་ལོ། །གཞན་
ཡང་། རང་ལུགས་ཀྱི་མཚན་གཞི་དང་པོ་ ( ༡༥ན ) དེ་ཡོད་པར་ཐལ།
དེ་རྒྱུད་ལ་ལྡན་པའི་གང་ཟག་ཡོད་པའི་ཕྱིར་ཏེ། དོན་ལ་མེའི་ཁ་དོག་ཏུ་
གྱུར་པའི་རྒྱང་རིང་པོའི་ཁ་དོག་དམར་ལམ་པ་རྟོག་པས་མེའི་ཁ་དོག་
ཡིན་མིན་ཐེ་ཚོམ་ཟ་ཞིང་། དེ་ལྟ་བུའི་ཁ་དོག་དམར་ལམ་པ་མིག་ཤེས་
མངོན་སུམ་གྱིས་མཐོང་བཞིན་པའི་གང་ཟག་ཡོད་པའི་ཕྱིར་ཏེ། མེའི་ཁ་
དོག་ཏུ་གྱུར་པའི་རྒྱང་རིང་པོའི་ཁ་དོག་དམར་ལམ་པ་མེའི་ཁ་དོག་ཡིན་
མིན་ཐེ་ཚོམ་ཟ་ཞིང་། དེ་འདྲའི་ཁ་དོག་དམར་ལམ་པ་མིག་ཤེས་མངོན་
སུམ་གྱིས་མཐོང་བཞིན་པའི་གང་ཟག་ཡོད་པའི་ཕྱིར། རྟགས་སླ། ཁ་
ཅིག་ན་རེ། གཞན་ལས་ངེས་ཀྱི་ཚད་མ་ཡིན་ན། རང་གི་གཞལ་བྱ་ལ་
གཞན་ལས་ངེས་ཀྱི་ཚད་མ་ཡིན་དགོས་པར་ཐལ། རང་ལས་ངེས་ཀྱི་
ཚད་མ་ཡིན་ན། རང་གི་གཞལ་བྱ་ལ་རང་ལས་ངེས་ཀྱི་ཚད་མ་ཡིན་
པས་ཁྱབ། ཚད་མ་ཡིན་ན། རང་གི་གཞལ་བྱ་ལ་ཚད་མ་ཡིན་པས་ཁྱབ་
པའི་ཕྱིར། ཟེར་ན་མ་ཁྱབ། འདོད་ན། གཞན་ལས་ངེས་ཀྱི་ཚད་མ་ཆོས་
ཅན། དེར་ཐལ། དེའི་ ཕྱིར། འདོད་མི་ནུས་ཏེ། རང༌ གི་ གཞལ་ བྱ་ལ་
རང་ལས་ངེས་ཀྱི་ཚད་མ་ཡིན་པའི་ཕྱིར་ཏེ། ཚད་མ་ཡིན་པའི་ཕྱིར།
570



གཞན་ཡང་། རང་གི་གཞལ་བྱ་ལ་རང་ལས་ངེས་ཀྱི་ཚད་མ་ཡིན་ན།
རང་ལས་ངེས་ཀྱི་ཚད་མ་ཡིན་དགོས་པར་ཐལ། རང་གི་གཞལ་བྱ་ལ་
ཚད་མ་ཡིན་ན། ཚད་མ་ ཡིན་ པས་ ཁྱབ་པའི་ ཕྱིར། ཟེར་ན་མ་ཁྱབ།
འདོད་ན། གཞན་ལས་ ངེས་ ཀྱི་ཚད་མས་ མ་ ངེས་ སོ། །གཞན་ཡང་།
གཞན་ལས་ངེས་ཀྱི་ཚད་མ་གཞན་ལས་ངེས་ཀྱི་ཚད་མར་སོང་བའི་
གཞལ་བྱ་ཡོད་པར་ཐལ། འཁྲུལ་པའི་ཚད་མ་འཁྲུལ་པའི་ཚད་མར་
སོང་བའི་གཞལ་བྱ་ཡོད་པའི་ཕྱིར། ཟེར་ན་མ་ཁྱབ་སྟེ། རྟགས་དེར་
ཐལ། རྗེས་དཔག་འཁྲུལ་པའི་ཚད་མར་སོང་བའི་གཞལ་བྱ་ཡོད་པའི་
ཕྱིར་ཏེ། རྗེས་དཔག་དེ་རྗེས་དཔག་གི་སྣང་ཡུལ་ལ་འཁྲུལ་བའི་ཚད་མ་
ཡིན་པའི་ཕྱིར། མ་གྲུབ་ན། རྗེས་དཔག་ཆོས་ཅན། རང་གི་སྣང་ཡུལ་
ལ་དེར་ཐལ། དེ་ལ་འཁྲུལ་ཤེས་སུ་སོང་བའི་ཚད་མ་ཡིན་པའི་ཕྱིར་ཏེ།
དེ་ལ་འཁྲུལ་ཤེས་གང་ཞིག །དེ་ལ་ཚད་མ་ཡིན་པའི་ཕྱིར་ཟེར་བ་ལ་
ཁ་ཅིག་ན་རེ། སྒྲ་མི་རྟག་པར་རྟོགས་པའི་རྗེས་དཔག་དེ་ཁོ་རང་གི་སྣང་
ཡུལ་ལ་འཁྲུལ་པའི་ཚད་མ་ཡིན་པར་ཐལ། རྗེས་དཔག་དེ་ཁོ་རང་གི་
སྣང་ཡུལ་ལ་དེ་ཡིན་པའི་ཕྱིར་ཟེར་ན། རང་ལུགས་ལ་འདིར་མ་ཁྱབ།
འདོད་ན། དེ་སྒྲ་མི་རྟག་པའི་དོན་སྤྱི་ལ་དེར་ཐལ། འདོད་པའི་ཕྱིར།
འདོད་མི་ནུས་ཏེ། དེ་ལ་ཚད་མ་མ་ཡིན་པའི་ཕྱིར་ཏེ། དེས་དེ་མ་རྟོགས་
པའི་ཕྱིར། ཟེར་ན། སྒྲ་མི་རྟག་པར་རྟོགས་པའི་རྗེས་དཔག་དེ་ཁོ་རང་
གི་སྣང་ཡུལ་ལ་ཚད་མར་ཐལ། རྗེས་དཔག་དེ་ཁོ་རང་གི་སྣང་ཡུལ་ལ་
571



ཚད་མ་ཡིན་པའི་ཕྱིར། ཁྱབ་པ་ཁས། འདོད་ན། དེ་སྒྲ་མི་རྟག་པའི་དོན་
སྤྱི་ལ་ཚད་མར་ཐལ་ལོ། །ཁ་ཅིག་ན་རེ། (༡༥བ ) སྒྲ་མི་རྟག་པར་
རྟོགས་པའི་རྗེས་དཔག་དེ་སྒྲ་མི་རྟག་པའི་དོན་སྤྱི་ལ་འཁྲུལ་ཤེས་ཡིན་
པར་ ཐལ། དེ་ ཁོ་ རང་ གི་ སྣང་ ཡུལ་ལ་འཁྲུལ་ཤེས་ ཡིན་ པའི་ ཕྱིར།
འདོད་ན། དེ་སྒྲ་མི་རྟག་པ་ལ་འཁྲུལ་ཤེས་སུ་ཐལ། འདོད་པ་གང་ཞིག།
དེ་སྒྲ་མི་རྟག་པའི་དོན་སྤྱི་སྒྲ་མི་རྟག་པར་འཁྲུལ་པ་བཞིན་དུ། སྒྲ་མི་
རྟག་པ་ཅིག་ཤོས་སུ་འཁྲུལ་པའི་ཤེས་པ་ཡིན་པའི་ཕྱིར། རྟགས་གཉིས་
པ་གྲུབ་སྟེ་དེ་ལ་ངོ་བོར་སྣང་བའམ། ཞེས་སོགས་གསུངས་པའི་ཕྱིར།
འདོད་མི་ནུས་ཏེ། དེ་སྒྲ་མི་རྟག་པ་ལ་མ་འཁྲུལ་བའི་ཕྱིར་ཏེ། དེ་རང་གི་
འཇུག་ཡུལ་ལ་མ་འཁྲུལ་བའི་ཕྱིར་ཟེར་རོ། །
ཚད་མའི་སྐྱེས་བུ་ངོས་བཟུང་བ།
༈ དེ་ལྡན་བཅོམ་ལྡན་ཚད་མ་ཉིད། །ཅེས་སོགས་ཀྱི་སྐབས་
སུ་དགག་བཞག་སྤང་གསུམ། དང་པོ་ལ་ཁ་ཅིག་ན་རེ། ཚད་མའི་སྐྱེས་
བུ་ཡིན་ན་ཚད་མ་ཡིན་པས་ཁྱབ་ཟེར་ན། མངོན་སུམ་ཡིན་ན་རང་ཡུལ་
མ་ངེས་པས་ཁྱབ་པར་ཐལ། དེ་འདྲའི་ཁྱབ་པ་མངོན་སུམ་གང་གིས་
ཀྱང་ངེས་པར་བྱེད་པ་མ་ཡིན་ནོ། །ཞེས་པས་བསྟན་པའི་ཕྱིར། རྟགས་
གྲུབ་མཐའ་ལ་དངོས། འདོད་ན། སངས་རྒྱས་ འཕགས་པ་ཆོས་ཅན།།
རྩ་བའི་དམ་བཅའ་ ལ་ དེར་ཐལ། དེའི་ཕྱིར་ཏེ། ཆོས་ཅན་ དེའི་ ཕྱིར།
འདོད་ན། མངོན་སུམ་དུ་ཐལ། སྒྲིབ་པ་སྤངས་པའི་ཚད་མ་ཡིན་པའི་
572



ཕྱིར་ཏེ། ཁྱོད་ཀྱིས་སྒྲིབ་པ་སྤངས་པ་གང་ཞིག །འདོད་པའི་ཕྱིར།
འདོད་ན། སངས་རྒྱས་འཕགས་པ་དེས་གཟུགས་མངོན་སུམ་གྱི་མཐོང་
ཙམ་ནས་གཟུགས་ཀྱི་སྟེང་གི་བྱས་མི་རྟག་རྣམས་ངེས་པར་ཐལ། དེ་
ལྟར་ངེས་པའི་གང་ཟག་ཡོད་པའི་ཕྱིར་ཏེ། བློ་གྲོས་ཆེན་པོས་མཐོང་
ཉིད་ལས། །རྣམ་པ་ཐམས་ཅད་ངེས་པར་བྱེད། ཅེས་གསུངས་པའི་ཕྱིར།།
འདོད་ན། སངས་རྒྱས་ འཕགས་པ་ཆོས་ཅན། ཁྱོད་ཀྱིས་དེའི་སྟེང་གི་
བྱས་ མི་ རྟག་རྣམས་ ངེས་ པར་ ཐལ། འདོད་ པའི་ ཕྱིར། འདོད་ན། དེ་
ཆོས་ཅན། ཁྱོད་ཀྱིས་རང་ཡུལ་ངེས་པར་ཐལ། འདོད་པའི་ཕྱིར། འདོད་
མི་ནུས་ཏེ། མངོན་སུམ་ཡིན་པའི་ཕྱིར། འཁོར་གསུམ། །
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང་།
མཐའ་དཔྱད་པ་གཉིས། དང་པོ་ནི། བཅོམ་ལྡན་འདས་ཆོས་ཅན། ཚད་
མའི་སྐྱེས་བུ་ཡིན་ཏེ། གདུལ་བྱ་རྣམས་མངོན་མཐོ་དང་ངེས་ལེགས་ཀྱི་
གོང་འཕང་ལ་འགོད་པ་སོགས་གདུལ་བྱའི་དོན་ལ་མི་བསླུ་བར་མཛད་
པ་མཐར་ཕྱིན་པའི་ སྐྱེས་བུ་ཡིན་པའི་ ཕྱིར། གཉིས་པ་ལ། ཚད་མར་
གྱུར་ པའི་ ཚད་མའི་སྐྱེས་ བུ་ ངོས་བཟུང་བ་དང་། གྱུར་པ་སྨོས་ པའི་
དགོས་པ་བཤད་པ་གཉིས། དང་པོ་ནི། སྤྱིར་ཚད་མའི་སྐྱེས་བུ་ཞེས་པ་
གང་ཟག་དེས་བསྟན་པའི་གྲུབ་མཐའ་སོགས་དེས་ཇི་ལྟར་བསྟན་པ་
ལྟར་ཁས་བླངས་འོས་པའི་གང་ཟག་ག ཅིག་ལ་འཇོག་ལ་ཚད་མའི་
སྐྱེས་བུ་ ( ༡༦ན)དང་མི་བསླུ་བའི་སྐྱེས་བུ་དོན་གཅིག་པ་ཡིན་ཞིང་
573



མདོ་སྡེ་པའི་སྐབས་འདིར། ཚད་མའི་སྐྱེས་བུ་ཡིན་ན། མདོ་སྡེ་པ་ཡིན་
པས་ཁྱབ་པ་སོགས་གྲུབ་མཐའ་རང་རང་གི་སྐབས་དང་བསྟུན་ནས་
ཁས་ བླངས་ པར་ བྱའོ། །ཚད་མའི་སྐྱེས་བུ་ཡིན་ན་སྐབས་འདི་ནས་
དངོས་སུ་བསྟན་པའི་ཚད་མའི་སྐྱེས་བུ་ཡིན་པས་ཁྱབ་པ་མ་ཡིན་ཏེ།
སྐབས་འདི་ནས་དངོས་སུ་བསྟན་པའི་ཚད་མའི་སྐྱེས་བུ་ཡིན་ན། སྒྲིབ་
པ་ཟད་པར་སྤངས་པའི་གང་ཟག་ཡིན་པས་ཁྱབ་པ་གང་ཞིག་ཚད་མའི་
སྐྱེས་བུ་ཡིན་ན་དེ་ཡིན་པས་མ་ཁྱབ་པའི་ཕྱིར། དང་པོ་གྲུབ་སྟེ། དེ་ཡིན་
ན་བླང་དོར་གྱི་གནས་ཕྱིན་ཅི་མ་ལོག་པར་མངོན་སུམ་གྱིས་རྟོགས་པ་
མཐར་ཕྱིན་པའི་སྐྱེས་བུ་ཡིན་དགོས་པའི་ཕྱིར་ཏེ། བླང་དང་དོར་བྱའི་དེ་
ཉིད་ནི། །ཐབས་དང་བཅས་པ་རིག་མཛད་པ། །གང་དེ་ཚད་མ་ཉིད་
འདོད་ཀྱི། །ཞེས་ གསུངས་ པའི་ ཕྱིར། གཉིས་ པ་ གྲུབ་ སྟེ། ཚད་མའི་
སྐྱེས་བུ་དང་ལམ་མ་བཞུགས་པའི་གང་ཟག་གི་གཞི་མཐུན་ཡོད་པའི་
ཕྱིར་ཏེ། བསྟན་བཅོས་རྣམ་དག་རྩོམ་པ་པོའི་གང་ཟག་དང༌། ལམ་མ་
བཞུགས་ ཀྱི་ གང་ ཟག་ གི་ གཞི་མཐུན་ཡོད་པའི་ཕྱིར། གཉིས་པ་ནི།
བཅོམ་ལྡན་འདས་ལ་ཚད་མར་གྱུར་པ་ཞེས་སྨོས་པ་ལ་ ཆོས་ཅན།
དགོས་པ་ཡོད་དེ། རྣམ་བཅད་ལ་མ་སྐྱེས་པ་རྟག་པ་རང་བྱུང་གི་ཚད་མ་
ཡོད་པ་དེ་བཅད་ནས། ཡོངས་གཅོད་ལ་ཚད་མའི་སྐྱེས་བུ་མཐར་ཐུག་
ཡིན་ན། སྒྲུབ་བྱེད་ཀྱི་ཐབས་ཕུན་སུམ་ཚོགས་པ་གོམས་པར་བྱས་པ་
ལས་ཚད་མའི་སྐྱེས་བུར་འཁྲུངས་པ་ཅིག་དགོས་སོ་ཞེས་ཤེས་པར་བྱ་
574



བའི་ཆེད་ཡིན་པའི་ཕྱིར། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། སེམས་ཙམ་
པ་ཆོས་ཅན། མདོ་སྡེ་པ་ཡིན་པར་ཐལ། ཚད་མའི་སྐྱེས་བུ་ཡིན་པའི་
ཕྱིར། ཁྱབ་པ་ཁས། རྟགས་དེར་ཐལ། སེམས་ཙམ་པའི་ལུགས་ཀྱི་དེ་
ཡིན་པའི་ཕྱིར་ན་མ་ཁྱབ། དེར་ཐལ། དེའི་ལུགས་ལ་དེ་ཡིན་པའི་ཕྱིར།
རྟགས་གྲུབ་སྟེ། མདོ་སྡེ་པ་དེ་མདོ་སྡེ་པའི་ལུགས་ལ་དེ་ཡིན་པའི་ཕྱིར་
ཏེ། མདོ་སྡེ་པ་དེ་ཡིན་པའི་ཕྱིར། གཞན་ཡང་སེམས་ཙམ་པའི་ལུགས་
ཀྱི་ཚད་མའི་སྐྱེས་བུ་ཡིན་ན། ཚད་མའི་སྐྱེས་བུ་མ་ཡིན་དགོས་པར་
ཐལ། མ་ཁྱབ་པ་དེའི་ཕྱིར་ན་ཡང་མ་ཁྱབ་བོ། །འདོད་ན། སངས་རྒྱས་
འཕགས་པ་ཆོས་ཅན། དེར་ཐལ། དེའི་ཕྱིར་ཏེ། དེའི་ལུགས་ལ་དེ་ཡིན་
པའི་ཕྱིར་ཏེ། སེམས་ཙམ་པས་སངས་རྒྱས་འཕགས་པ་ཚད་མའི་སྐྱེས་
བུར་ཁས་ལེན་པའི་ཕྱིར། གཞན་ཡང་། ཚད་མའི་སྐྱེས་བུ་ཡིན་ན། ཚད་
མ་ཡིན་པས་ཁྱབ་པར་ཐལ། མི་བསླུ་བའི་སྐྱེས་བུ་ཡིན་ན་མི་བསླུ་བ་
ཡིན་པས་ཁྱབ་པའི་ཕྱིར། ཟེར་ན་མ་ཁྱབ་བོ། །
འབྲས་མཚུངས་ཀྱི་ལྟག་ཆོད་བཤད་པ།
༈ གཉིས་པ་ སྒྲུབ་ བྱའི་ རྗེས་ འགྲོ་ ཕྱིར་འབྲས་བུ། །ཞེས་
སོགས་ཀྱི་སྐབས་སུ་དགག་བཞག་གཉིས།དང་པོ་ལ།( ༡༦བ ཁ་ཅིག་
ན་རེ། བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་བཀོད་པ་ལ་ཁྱད་པར་ལ་
བརྟགས་ནས་སུན་འབྱིན་པའི་སུན་འབྱིན་ལྟར་སྣང་དེ་འབྲས་མཚུངས་



ཀྱི་ལྟག་ཆོད་ཀྱི་མཚན་ཉིད་ཟེར་ན། དོན་བྱེད་ནུས་པ་དངོས་པོའི་མཚན་
ཉིད་དུ་ཁས་བླངས་པ་ལ། དེ་མི་འཐད་པར་ཐལ། བུམ་པའི་དོན་བྱེད་
ནུས་པ་ཡང་དངོས་པོའི་མཚན་ཉིད་མ་ཡིན། ཀ་བའི་དོན་བྱེད་ནུས་པ་
ཡང་དེ་མ་ཡིན་པའི་ཕྱིར་ཞེས་པའི་སུན་འབྱིན་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར་ཏེ། ཚད་མས་གྲུབ་པའི་དམ་བཅའ་ཁས་
བླངས་པ་ལ་ཁྱད་པར་ལ་བརྟགས་ནས་སུན་འབྱིན་པའི་སུན་འབྱིན་
ལྟར་སྣང་ཡིན་པའི་ཕྱིར་ཏེ། དོན་བྱེད་ནུས་པ་དངོས་པོའི་མཚན་ཉིད་དུ་
ཁས་བླངས་པ་ལ། དོན་བྱེད་ནུས་པའི་ཁྱད་པར་ལ་བརྟགས་ནས་སུན་
འབྱིན་པའི་སུན་འབྱིན་ཡིན་པའི་ཕྱིར། རྩ་བར་འདོད་ན། སུན་འབྱིན་
ལྟར་སྣང་ཡིན་ན། མཚན་ཉིད་དེ་ཡིན་པས་ཁྱབ་པར་ཐལ་ལོ། །
༈ གཉིས་པ་རང་ལུགས་ལ། སྦྱོར་བ་དང་། མཐའ་དཔྱད་
པ་གཉིས། དང་པོ་ནི་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་
ཏུ་ཁས་བླངས་པ་ལ། དེ་མི་འཐད་པར་ཐལ། སྒྲའི་བྱས་པ་རྟགས་སུ་
བཀོད་ན་བུམ་པ་ལ་མ་གྲུབ། བུམ་པའི་བྱས་པ་རྟགས་སུ་བཀོད་ན་སྒྲ་
ལ་མ་གྲུབ་པའི་ཕྱིར་ཞེས་པའི་སུན་འབྱིན་ཆོས་ཅན། འབྲས་མཚུངས་
ཀྱི་ལྟག་ཆོད་ཡིན་ཏེ། བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་བཀོད་པ་ལ་
ཁྱད་པར་ལ་བརྟགས་ནས་སུན་འབྱིན་པའི་སུན་འབྱིན་ལྟར་སྣང་ཡིན་
པའི་ཕྱིར། དབྱིབས་རིའི་དབྱིབས་སྐྱེས་བུས་བྱས་པར་སྒྲུབ་པའི་རྟགས་
ཡང་དག་མ་ཡིན་པར་ཐལ། དབྱིབས་ཙམ་རྟགས་སུ་བཀོད་ན་ཁྱབ་པ་
576



མ་ངེས། དབྱིབས་ཁྱད་པར་བ་རྟགས་སུ་བཀོད་ན་ཕྱོགས་ཆོས་མ་གྲུབ་
པའི་ ཕྱིར་ ཞེས་ པའི་ སུན་འབྱིན་པའི་སུན་འབྱིན་ཆོས་ཅན། འབྲས་
མཚུངས་ཀྱི་ལྟག་ཆོད་མ་ཡིན་ཏེ། ཚད་མས་གྲུབ་པའི་དམ་བཅའ་ཁས་
བླངས་པ་ལ་ཁྱད་པར་ལ་བརྟགས་ནས་སུན་འབྱིན་པའི་སུན་འབྱིན་
ལྟར་སྣང་མ་ཡིན་པའི་ཕྱིར། །
༈ གཉིས་པ་མཐའ་དཔྱད་པ་ལ། བཤད་བྱའི་ལུང་འགོད་
པ་ དང་། ལུང་ གི་དོན་བཤད་ པ་ གཉིས། དང་པོ་ནི། ཚད་མ་མདོར།
འབྲས་ཉིད་གཞན་གྱི་ཆ་ཡིས་ནི། །བསྒྲུབ་བྱ་མ་གྲུབ་པར་དོན་གང་།།
དེ་ནི་འབྲས་མཚུངས་སྨྲ་བ་པོས། །བསམ་པའི་དེ་ཡང་རྣམ་གསུམ་མོ།།
ཞེས་གསུངས་པའི་ཕྱིར། གཉིས་པ་ནི། དེ་ནི་འབྲས་མཚུངས་ཞེས་པ་
ཡན་ཆད་ཀྱིས། འབྲས་མཚུངས་ཀྱི་ལྟག་ཆོད་ངོས་བཟུང་ནས། སྨྲ་བ་
པོས་ཞེས་པ་མན་ཆད་ཀྱིས་འབྲས་མཚུངས་ཀྱི་ལྟག་ཆོད་དུ་འགྱུར་བའི་
རྒྱུ་མཚན་བསྟན་ནོ། །དེས་ན་ཚད་མས་གྲུབ་པའི་དམ་བཅའ་ ཁས་
བླངས་པ་ལ་ཁྱད་པར་ལ་བཏགས་ནས་སུན་འབྱིན་པའི་སུན་འབྱིན་
ལྟར་སྣང་དུ་དམིགས་པ་འབྲས་མཚུངས་ཀྱི་ལྟག་ཆོད་ཀྱི་མཚན་ཉིད། དེ་
ལ་དབྱེ་ན། སྒྲུབ་བྱེད་ལ་ལྟོས་( ༡༧ན )པ། སྒྲུབ་བྱ་ལ་ལྟོས་པ། ཆོས་
ཅན་ལ་ལྟོས་པ། བྱ་བྱེད་གཞན་ལ་ལྟོས་པའི་འབྲས་མཚུངས་ཀྱི་ལྟག་
ཆོད་དང་བཞིར་ཡོད། དང་པོ་ནི། བྱས་ པ་སྒྲ་མི་རྟག་པར་སྒྲུབ་པའི་
རྟགས་ཡང་དག་དུ་ ཁས་ བླངས་པ་ལ། དེ་མི་འཐད་པར་ཐལ། སྒྲའི་
577



བྱས་པ་རྟགས་སུ་བཀོད་ན་བུམ་པ་ལ་མ་གྲུབ། བུམ་པའི་བྱས་པ་རྟགས་
སུ་བཀོད་ན་སྒྲ་ལ་མ་གྲུབ་པའི་ཕྱིར་ཞེས་སུན་འབྱིན་པའི་སུན་འབྱིན་ལྟ་
བུ། གཉིས་པ་ནི། སྒྲའི་སྟེང་དུ་མི་རྟག་པ་སྒྲ་མི་རྟག་པར་སྒྲུབ་པའི་
བསྒྲུབ་བྱ་ཡང་དག་ཏུ་ཁས་བླངས་པ་ལ། དེ་མི་འཐད་པར་ཐལ། སྒྲའི་
སྟེང་དུ་བུམ་པའི་མི་རྟག་པ་ཡང་དེ་མ་ཡིན། སྒྲའི་སྟེང་དུ་ཀ་བའི་མི་རྟག་
པ་ཡང་དེ་མ་ཡིན་པའི་ཕྱིར་ཞེས་སུན་འབྱིན་པའི་སུན་འབྱིན་ལྟ་བུ།
གསུམ་པ་ནི། སྒྲ་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་དུ་ཁས་
བླངས་པ་ལ། དེ་མི་འཐད་པར་ཐལ། དྲིལ་བུའི་སྒྲ་ཡང་དེ་མ་ཡིན། དུང་
གི་སྒྲ་ཡང་དེ་མ་ཡིན་པའི་ཕྱིར། ཞེས་སུན་འབྱིན་པའི་སུན་འབྱིན་ལྟ་བུ།
བཞི་པ་ལ། མཚན་མཚོན་ལ་ལྟོས་པའི་དེ་དང༌། རྒྱུ་འབྲས་ལ་ལྟོས་པའི་
དེ་ལ་ སོགས་པ་མང་དུ་ཡོད་པ་ལས། དང་པོ་ནི། དོན་བྱེད་ནུས་པ་
དངོས་པོའི་མཚན་ཉིད་དུ་ཁས་བླངས་པ་ལ། དེ་མི་འཐད་པར་ཐལ།
བུམ་པའི་དོན་བྱེད་ནུས་པ་ཡང་དེ་མ་ཡིན། ཀ་བའི་དོན་བྱེད་ནུས་པ་
ཡང་དེ་མ་ཡིན་པའི་ ཕྱིར། ཞེས་སུན་འབྱིན་པའི་སུན་འབྱིན་ལྟ་བུ།
གཉིས་པ་ནི། མེ་དུ་བའི་རྒྱུར་ཁས་བླངས་པ་ལ་དེ་མི་འཐད་པར་ཐལ།
ཙན་དན་གྱི་མེ་ཡང་དེ་མ་ཡིན། ཤུག་པའི་མེ་ཡང་དེ་མ་ཡིན་པའི་ཕྱིར།
ཞེས་སུན་འབྱིན་པའི་སུན་འབྱིན་ལྟ་བུའོ། །ཅིའི་ཕྱིར་འབྲས་མཚུངས་
ཀྱི་ལྟག་ཆོད་ཅེས་བྱ་ཞེ་ན། འདི་ལ་འབྲས་བུ་དང་མཚུངས་པའི་ལྟག་
ཆོད་ཡིན་པའི་རྒྱུ་མཚན་གྱིས་དེ་ལྟར་བརྗོད་པ་དང་། འབྲས་བུ་མཚུངས་
578



པའི་ལྟག་ཆོད་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཚུལ་གཉིས་
ལས། དང༌ པོ་ནི། རྐང་ མིག་ པས་ རིགས་ པ་ཅན་པའི་ ངོར། དུང་ སྒྲ་
འབྲས་བུར་སྒྲུབ་པ་ལ། རྩོལ་བྱུང་རྟགས་སུ་བཀོད་པ་ན་། རིགས་པ་
ཅན་པ་ན་རེ། དེ་མི་འཐད་པར་ཐལ། སྔར་ཡོད་རྩོལ་བ་ལས་བྱུང་བ་
རྟགས་སུ་བཀོད་ན་ཁྱབ་པ་མ་ངེས། སྔར་མེད་རྩོལ་བ་ལས་བྱུང་བ་
རྟགས་སུ་བཀོད་ན་ཕྱོགས་ཆོས་མ་གྲུབ་པའི་ཕྱིར། ཞེས་སུན་འབྱིན་པ་
ལ། རྐང་མིག་པ་ན་རེ། དེ་མི་འཐད་པར་ཐལ། དེ་ལྟར་སུན་འབྱིན་པ་
ནི་སུན་འབྱིན་པ་པོ་རང་ཉིད་ཀྱིས་སྒྲུབ་བྱེད་གང་བཀོད་པ་ཐམས་ཅད་
ལ་མཚུངས་པའི་ཕྱིར། ཞེས་པ་དང་མཚུངས་པས་ན། འབྲས་མཚུངས་
ཀྱི་ལྟག་ཆོད་ཅེས་བྱའོ། །གཉིས་པ་ནི། ཚད་མས་གྲུབ་པའི་དམ་བཅའ་
ཁས་བླངས་པ་ལ་ཁྱད་པར་ལ་བཏགས་ ( ༡༧བ ) ནས་སུན་འབྱིན་
པའི་འབྲས་བུའི་ཚུལ་ནི། སུན་འབྱིན་པ་པོ་རང་ཉིད་ ཀྱིས་སྒྲུབ་བྱེད་
གང་བཀོད་པ་ཐམས་ཅད་ལ་མཚུངས་པས་ན་འབྲས་མཚུངས་ཀྱི་ལྟག་
ཆོད་ཅེས་བྱའོ། ། །
རྟགས་ཀྱི་སྒྲ་དང་དོན་གཉིས་ལས་དོན་གཙོ་ཆེ་བར་
བསྟན་པ།
༈ སྒྲ་མ་གྲུབ་ཀྱང་དངོས་པོ་ནི། །ཞེས་སོགས་ཀྱི་སྐབས་
སུ་དགག་བཞག་སྤངས་གསུམ། དང་པོ་ལ། ཁ་ཅིག་ན་རེ། རྟགས་ཀྱི་
སྒྲ་དང་དོན་གཉིས་ཀྱི་ནང་ནས་དོན་གཙོ་ཆེ་བ་ཡིན་ཏེ། བྱས་པ་ཞེས་
579



པའི་སྒྲ་སྒྲའི་སྟེང་དུ་འགོད་ཚུལ་དང་མཐུན་པར་མ་གྲུབ་ཀྱང༌། བྱས་
པའི་དོན་དེ་ལྟར་གྲུབ་པའི་རྒྱུ་མཚན་གྱིས་བྱས་པ་སྒྲ་མི་རྟག་པར་སྒྲུབ་
པའི་རྟགས་ཡང་དག་ཏུ་འགྱུར་བའི་ཕྱིར། ཟེར་ན། བྱས་པའི་མཚན་
ཉིད་སྒྲའི་སྟེང་དུ་འགོད་ཚུལ་དང་མཐུན་པར་གྲུབ་པར་ཐལ། དེའི་དོན་
དེ་ལྟར་གྲུབ་པའི་ ཕྱིར། རྟགས་ཁས། འདོད་ན་བྱས་པའི་མཚན་ཉིད་
ཆོས་ཅན། སྒྲ་ ཁྱོད་ཡིན་ པར་ ཐལ། ཁྱོད་ ཀྱི་ རྟགས་ ཀྱིས་དེ་ སྒྲུབ་ ཀྱི་
འགོད་ཚུལ་ཡིན་འགོད་གང་ཞིག །འདོད་པ་དེའི་ཕྱིར། ཁ་ཅིག་ན་
རེ། བསྒྲུབ་ཆོས་སྔར་བཞིན་ཡིན་ཏེ། སངས་རྒྱས་པས་བྱེ་བྲག་པའི་ངོར་
འབྱུང་བཞིའི་རྡུལ་ཕྲན་ཆོས་ཅན། མི་རྟག་ཏེ། ལུས་ཅན་ཡིན་པའི་ཕྱིར་
ཞེས་བཀོད་པའི་ཚེ་ན། བྱེ་བྲག་པས་དེ་སྒྲུབ་ཀྱི་རྟགས་ལུས་ཅན་འབྱུང་
བཞིའི་རྡུལ་ཕྲན་གྱི་སྟེང་དུ་འགོད་ཚུལ་དང་མཐུན་པར་གྲུབ་པར་ཚད་
མས་མ་ངེས་ཀྱང་། དོན་རེག་བྱ་ཅན་དེའི་སྟེང་དུ་འགོད་ཚུལ་དང་མཐུན་
པར་གྲུབ་ པར་ཚད་མས་ངེས་ པའི་ སྒོ་ནས། དེའི་ཚེ་ན་རེག་བྱ་ཅན་
འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་རྟགས་ཡང་དག་ཏུ་འགྱུར་
བའི་ཕྱིར། ཟེར་ན། སངས་ རྒྱས་པས་བྱེ་བྲག་པའི་ངོར་འབྱུང་བཞིའི་
རྡུལ་ཕྲན་ཆོས་ཅན། མི་རྟག་ཏེ། ལུས་ཅན་ཡིན་པའི་ཕྱིར་ཞེས་བཀོད་
པའི་རྟགས་སྦྱོར་དེ་རེག་བྱ་ཅན་གྱི་རྟགས་ཀྱིས་དེ་སྒྲུབ་ཀྱི་རྟགས་སྦྱོར་དུ་
ཐལ། དེ་ལྟར་བཀོད་པའི་ཚེ་ན། རེག་བྱ་ཅན་དེ་སྒྲུབ་ཀྱི་རྟགས་ཡང་
དག་ཡིན་པའི་ཕྱིར། རྟགས་ཁས། འདོད་ན་དེ་འདྲའི་རྟགས་སྦྱོར་ཆོས་
580



ཅན། སངས་རྒྱས་པས་བྱེ་བྲག་པའི་ངོར་བཀོད་པའི་དེའི་རྟགས་ཀྱིས་དེ་
སྒྲུབ་ཀྱི་རྟགས་ཡང་དག་གི་རྟགས་སྦྱོར་དུ་ཐལ། དེས་དེའི་ངོར་བཀོད་
པའི་རྟགས་སྦྱོར་གང་ཞིག །འདོད་པ་དེའི་ཕྱིར། འདོད་ན་དེ་ཆོས་
ཅན། དེའི་ངོར་བཀོད་པའི་དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་
གི་རྟགས་སྦྱོར་དུ་ཐལ། འདོད་པའི་ཕྱིར། འདོད་ན། བྱེ་བྲག་པ་དེ་ཁྱོད་
དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་གི་རྟགས་སྦྱོར་དུ་འགོད་པ་
སྐབས་སུ་བབས་པའི་གང་ཟག་ཡིན་པར་ཐལ། འདོད་པའི་ཕྱིར། ཁ་
ཅིག་མ་ ཁྱབ་ཟེར། འདོད་ན། དེ་དེའི་རྟགས་ ཀྱིས་དེ་སྒྲུབ་ཀྱི་རྟགས་
ཡང་དག་གི་རྟགས་སྦྱོར་འགོད་པ་སྐབས་སུ་བབས་པའི་གང་ཟག་ཡིན་
པར་ཐལ། འདོད་པའི་ཕྱིར། འདོད་ན། དེ་དེའི་རྟགས་ཀྱིས་དེ་སྒྲུབ་ཀྱི་
རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཡིན་པར་
ཐལ། འདོད་པའི་ ཕྱིར། འདོད་ན། དེ་འབྱུང་བཞིའི་རྡུལ་ཕྲན་རྟག་མི་
རྟག་ཐེ་ཚོམ་ཟ་བའི་གང་ཟག་ཡིན་པར་ཐལ། འདོད་པའི་ཕྱིར། འདོད་
ན། ( ༡༨ན ) བྱེ་བྲག་པ་ཆོས་ཅན། དེ་མ་ཡིན་པར་ཐལ། དེ་རྟག་པར་
བདེན་ཞེན་གྱིས་འདོད་པའི་གང་ཟག་ཡིན་པའི་ཕྱིར། གཞན་ཡང་། བྱེ་
བྲག་པ་ཆོས་ཅན། རེག་བྱ་ཅན་ཡིན་ན། མི་རྟག་པ་ཡིན་པས་ཁྱབ་པ་
ཚད་མས་ངེས་པའི་གང་ཟག་ཡིན་པར་ཐལ། རེག་བྱ་ཅན་གྱི་རྟགས་
ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབས་པའི་གང་
ཟག་ཡིན་པའི་ཕྱིར། འདོད་མི་ནུས་ཏེ། དེས་རེག་བྱ་ཅན་དང་རྟག་པའི་
581



གཞི་མཐུན་ཡོད་པར་ཁས་ལེན་པའི་ཕྱིར། བྱས་པ་ལ་ཁོ་ན་རེ། འབྱུང་
བཞིའི་རྡུལ་ཕྲན་ཆོས་ཅན། མི་རྟག་ཏེ། རེག་བྱ་ཅན་ཡིན་པའི་ཕྱིར།།
ཞེས་པའི་རྟགས་སྦྱོར་བྱེ་བྲག་པའི་ངོར་རེག་བྱ་ཅན་གྱི་རྟགས་ཀྱིས་དེ་
སྒྲུབ་ཀྱི་རྟགས་ཡང་དག་གི་རྟགས་སྦྱོར་དུ་བཀོད་པ་ཡོད་པར་ཐལ།
རེག་བྱ་ཅན་དེའི་ངོར་དེ་སྒྲུབ་ཀྱི་རྟགས་ཡང་དག་ཏུ་བཀོད་པ་ཡོད་པའི་
ཕྱིར་ཏེ། དེའི་ངོར་དེ་སྒྲུབ་ཀྱི་རྟགས་ཡང་དག་ཏུ་སོང་བ་ཡོད་པའི་ཕྱིར།
འདོད་ན་སོང་། དེ་འདྲའི་རྟགས་སྦྱོར་དེའི་ངོར་དེའི་རྟགས་ཀྱིས་དེ་སྒྲུབ་
ཀྱི་རྟགས་ཡང་ དག་ གི་རྟགས་སྦྱོར་དུ་བཀོད་པའི་ཚེ་ན། དེ་འདྲའི་
རྟགས་སྦྱོར་དེའི་ངོར་དེར་བཀོད་པར་ཐལ། འདོད་པའི་ཕྱིར། འདོད་ན།
དེ་འདྲའི་རྟགས་སྦྱོར་དེའི་ངོར་དེའི་རྟགས་ཀྱིས་དེ་སྒྲུབ་ཀྱི་རྟགས་ཡང་
དག་གི་རྟགས་སྦྱོར་དུ་བཀོད་པའི་ཚེ་ན་དེ་འདྲའི་རྟགས་སྦྱོར་ཆོས་ཅན།
བྱེ་བྲག་པ་རེག་བྱ་ཅན་ གྱི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་
འགོད་ པ་ སྐབས་ སུ་ བབས་ པའི་ གང་ ཟག་ ཡིན་ པར་ ཐལ། དེ་ དེའི་
རྟགས་ཀྱིས་དེ་སྒྲུབ་ཀྱི་རྟགས་ཡང་དག་གི་རྟགས་སྦྱོར་འགོད་པ་སྐབས་
སུ་བབས་པའི་ གང་ ཟག་ ཡིན་ པའི་ ཕྱིར་ཏེ། དེ་ ཁྱོད་དེར་ འགོད་པ་
སྐབས་སུ་བབས་པའི་གང་ཟག་ཡིན་པའི་ཕྱིར་ཏེ། ཁྱོད་དེའི་ངོར་དེར་
བཀོད་པའི་ ཕྱིར། ཁྱབ་པ་ཁས་ཟེར་ན། ཆོས་ཅན་སྐྱོན་ཅན་ཡིན་ནོ།
།གཞན་ཡང་། ཕྱི་རྒོལ་ལ་ལྟོས་ནས་མ་གྲུབ་པའི་གཏན་ཚིགས་མེད་
པར་ཐལ། སྒྲ་བྱས་པར་ཚད་མས་ངེས་པའི་གང་ཟག་གི་ངོར། སྒྲ་ཆོས་
582



ཅན། མི་རྟག་ཏེ། བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་དེ་སྒྲུབ་
ཀྱི་ཕྱི་རྒོལ་ལ་ལྟོས་ནས་མ་གྲུབ་པའི་གཏན་ཚིགས་མ་ཡིན་པའི་ཕྱིར།།
མ་གྲུབ་ན་སོང་། དེར་ཐལ། སངས་རྒྱས་པས་དེའི་ངོར་དེ་ལྟར་བཀོད་
པའི་ཚེ་ན་བྱས་པ་དེ་དེ་མ་ཡིན་པའི་ཕྱིར། མ་གྲུབ་ན་སོང་། དེ་འདྲའི་
གང་ཟག་ཆོས་ཅན། བྱས་པའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་
འགོད་པ་སྐབས་སུ་བབས་པའི་གང་ཟག་ཡིན་པར་ཐལ། སངས་རྒྱས་
པས་ཁྱོད་ཀྱི་ངོར་སྒྲ་ཆོས་ཅན། མི་རྟག་ཏེ། བྱས་པའི་ཕྱིར་ཞེས་བཀོད་
པའི་ཚེ་ན་བྱས་པ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཞེས་པའི་
ཐལ་འགྱུར་ལ་ཁྱབ་པ་ཡོད་པར་ཐལ། མ་གྲུབ་པའི་ཕྱིར། འདོད་ན།
ཁྱོད་རེག་བྱ་ཅན་གྱི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་
སྐབས་སུ་བབས་པའི་གང་ཟག་ཡིན་པར་ཐལ། སངས་རྒྱས་པས་ཁྱོད་
ཀྱི་ངོར་འབྱུང་བཞིའི་རྡུལ་ཕྲན་ཆོས་ཅན། མི་རྟག་ཏེ་རེག་བྱ་ཅན་ཡིན་
པའི་ཕྱིར། ཞེས་བཀོད་པའི་ཚེ་ན་རེག་བྱ་ཅན་དེ་སྒྲུབ་ཀྱི་རྟགས་ཡང་
དག་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ།
འདོད་པའི་ཕྱིར། འདོད་ན། བྱེ་བྲག་( ༡༨བ )པ་ཆོས་ཅན། དེར་ཐལ།
དེའི་ཕྱིར། འཁོར་གསུམ།
༈ གཉིས་པ་རང་ལུགས་ཀྱི་དོན་ནི། རྟགས་ཀྱི་སྒྲ་དང་དོན་
གཉིས་ཀྱི་ནང་ནས་དོན་གཙོ་ཆེ་བ་ཡིན་ཏེ། སངས་རྒྱས་པས་བྱེ་བྲག་
པའི་རིགས་རྒྱུན་དུ་གྱུར་པའི་འབྱུང་བཞིའི་རྡུལ་ཕྲན་རེག་བྱ་ཅན་དུ་ཚད་
583



མས་ངེས། དེ་ལུས་ཅན་དུ་ཚད་མས་མ་ངེས་ཀྱང་། རེག་བྱ་ཅན་ཡིན་ན།
མི་རྟག་པ་ཡིན་པའི་ཁྱབ་པ་ཚད་མས་ངེས། འབྱུང་བཞིའི་རྡུལ་ཕྲན་རྟག་
མི་རྟག་ཐེ་ཚོམ་ཟ་བའི་གང་ཟག་གི་ངོར་འབྱུང་བཞིའི་རྡུལ་ཕྲན་ཆོས་
ཅན། མི་རྟག་སྟེ། ལུས་ཅན་ཡིན་པའི་ཕྱིར་ཞེས་བཀོད་པའི་ཚེ་ན་དེ་
ལྟར་འགོད་ཡུལ་གྱི་རྒོལ་བས་སྒྲས་ཟིན་གྱི་རྟགས་ལུས་ཅན་དེ་འབྱུང་
བཞིའི་རྡུལ་ཕྲན་གྱི་སྟེང་དུ་འགོད་ཚུལ་དང་མཐུན་པར་གྲུབ་པར་ཚད་
མས་མ་ངེས་ཀྱང་། དོན་རེག་བྱ་ཅན་དེའི་སྟེང་དུ་འགོད་ཚུལ་དང་མཐུན་
པར་གྲུབ་པར་ཚད་མས་ངེས་པའི་སྒོ་ནས་དེའི་ཚེ་ན་རེག་བྱ་ཅན་འབྱུང་
བཞིའི་རྡུལ་ཕྲན་མི་རྟག་པར་སྒྲུབ་པའི་རྟགས་ཡང་དག་ཏུ་འགྱུར་བའི་
ཕྱིར། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། སྒྲ་ཆོས་
ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན་སྐྱེས་པ་སྒྲ་མི་
རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། འབྱུང་བཞིའི་རྡུལ་
ཕྲན་ཆོས་ཅན། མི་རྟག་སྟེ། ལུས་ཅན་ཡིན་པའི་ཕྱིར་ཞེས་བཀོད་པའི་
ཚེ་ན་རེག་བྱ་ཅན་འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་རྟགས་
ཡང་དག་ཡིན་པའི་ཕྱིར་ཏེ། སྦྱོར་བ་དེ་འཐད་པའི་ཕྱིར། རྩ་བར་འདོད་
ན། དེའི་ཚེ་ན་སྐྱེས་པ་བྱས་རྟགས་ཀྱིས་དེ་སྒྲུབ་ཀྱི་རྟགས་ཡང་དག་ཡིན་
པར་ ཐལ། འདོད་པའི་ ཕྱིར། འདོད་ན། སྐྱེས་པ་ བྱས་ རྟགས་ ཀྱིས་ དེ་
སྒྲུབ་ཀྱི་རྟགས་ཡང་དག་ཡིན་པར་ཐལ། འདོད་པའི་ཕྱིར་ཟེར་རོ། །
584



ཐུབ་པ་ཚད་མའི་སྐྱེས་བུར་སྒྲུབ་པའི་ལུགས་འབྱུང་
གི་རིགས་པ་བཞི་བཤད་པ།
༈ གཉིས་པ་དེ་སྒྲུབ་བྱེད་རྒྱས་པར་བཤད་པ་ལ། ལུགས་
འབྱུང་གི་ སྒོ་ནས་ཐུབ་པ་ཚད་མའི་སྐྱེས་བུར་སྒྲུབ་པ་དང༌། ལུགས་
བཟློག་གི་སྒོ་ནས་ཐུབ་པ་ཚད་མའི་སྐྱེས་བུར་སྒྲུབ་པ་གཉིས། དང་པོ་
སྟོན་པ་ལ། སྒྲུབ་བྱེད་ཐུགས་རྗེ་
གོམས་ལས་དེ་ཞེས་གསུངས། དེ་ཡང་སྒྲུབ་བྱེད་ལ་ལྟོས་ཚད་
ཡིན་རིགས། །ཞེས་པའི་སྐབས་སུ། ཐུབ་པ་བཅོམ་ལྡན་འདས་དེ་སྒྲུབ་
བྱེད་ཀྱི་ཐབས་ཕུན་སུམ་ཚོགས་པ་གོམས་པར་བྱས་པ་ལ་བརྟེན་ནས།
ཚད་མའི་སྐྱེས་བུར་འཁྲུངས་པར་བསྟན་པ་ལ་འོ་ན་ཐབས་ཇི་ལྟ་བུ་ཞིག་
གོམས་པར་བྱས་པ་ལས་དེར་འཁྲུངས་པ་ཡིན་ཞེ་ན། བསམ་པ་ཕུན་
ཚོགས་བརྩེ་བ་སྙིང་རྗེ་ཆེན་པོ་གོམས་པར་བྱས་པ་ལས་དེར་འཁྲུངས་
སོ། །ཞེས་སྟོན་པ་ལ། སྒྲུབ་བྱེད་ཞེས་སོགས་གསུངས། དེ་ལ་རྒྱ་འཕེན་
ན་རེ། ཐུབ་པ་སངས་རྒྱས་བཅོམ་ལྡན་འདས་དེ་སྙིང་རྗེ་ཆེན་པོ་སྐྱེ་བ་སྔ་
ཕྱི་ དུ་ མར་ གོམས་ པར་ བྱས་པ་ལ་བརྟེན་ནས་ཚད་མའི་ སྐྱེས་ བུར་
འཁྲུངས་པ་མི་འཐད་དེ། སྙིང་རྗེ་ཆེན་པོ་སྐྱེ་བ་སྔ་ཕྱི་དུ་མར་གོམས་པར་
བྱེད་ ( ༡༩ན）པ་མེད་པའི་ཕྱིར་ཏེ། སྐྱེ་བ་སྔ་ཕྱི་མེད་པའི་ཕྱིར་ཏེ།
སྐྱེས་བུའི་ལུས་ཞིག་པ་ན་སེམས་ཀྱང་ཞིག་པའི་ཕྱིར་ཏེ། ལུས་ཡིད་བློའི་
ཉེར་ལེན་ཡིན་པའི་ཕྱིར་ཞེས་པའི་ཕྱོགས་སྔ་སྟོན་པ་ལ། བློ་ནི་ལུས་ལ་
585



བརྟེན་པའི་ ཕྱིར། །གོམས་པས་གྲུབ་པ་མེད་ཅེ་ན་ཞེས་ གསུངས། དེ་
མདོར་བསྟན་གྱི་ཚུལ་གྱིས་འགོག་པ་ལ། མ་ཡིན་རྟེན་ནི་བཀག་ཕྱིར་རོ།
།ཞེས་ པ་ འདི་ གསུངས། དེ་ རྒྱས་ པར་ འགོག་པ་ལ། སྐྱེ་བ་ཡོངས་སུ་
ལེན་པ་ན་ ཞེས་ སོགས་ གསུངས་སོ། །རང་རེས་ གོང་ དུ་ རིགས་ དོན་
གཞན་དང་ཚོགས་པ་དོན་གཞན་བཀག་པ་ལ། ཁོ་ན་རེ། མི་འཐད་དེ།
རིགས་བརྗོད་ཀྱི་སྒྲས་རིགས་དོན་གཞན་དང་ཚོགས་བརྗོད་ཀྱི་སྒྲས་
ཚོགས་པ་དོན་གཞན་བརྗོད་བྱར་བྱེད་པའི་ཕྱིར། དེ་ལྟར་མ་ཡིན་ན།
རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲའི་ཁྱད་པར་མི་འཐད་པར་
འགྱུར་ རོ། །ཞེ་ན་སྐྱོན་མེད་དེ། རིགས་ བརྗོད་ ཀྱི་ སྒྲས་ རིགས་ དོན་
གཞན་བརྗོད་བྱར་མི་སྤོང་ཤིང་། ཚོགས་བརྗོད་ཀྱི་སྒྲས་ཚོགས་པ་ཅན་
བརྗོད་བྱར་སྤོང་པ་དེ་སྒྲ་དེའི་ཁྱད་པར་ཡིན་པའི་ཕྱིར་ཞེས་སྟོན་པ་ལ།
དེས་ན་འདི་ནི་རིགས་དང་ནི།ཞེས་སོགས་གསུངས་སོ། །ཡང་རང་རེས་
གོང་དུ་ལུས་ཀྱིས་སེམས་ཀྱི་ཉེར་ལེན་བྱས་པ་དང་། སེམས་ཀྱིས་ལུས་
ཀྱི་ཉེར་ ལེན་བྱས་པ་བཀག་པ་ལ། ཁོ་ན་རེ། འདོད་ཁམས་ནས་ཤི་
འཕོས་ནས་གཟུགས་ཁམས་སུ་སྐྱེས་མ་ཐག་པའི་གང་ཟག་གི་རྒྱུད་ཀྱི་
མིག་སོགས་སྐྱེ་མཆེད་ལྔའི་ཉེར་ལེན་ཇི་ལྟ་བུ་ཡིན་ཞེ་ན། དེའི་ལན་སྟོན་
པ་ལ། ཚེ་འདི་ཉིད་ཀྱི་སྐྱེད་མཆེད་ལྔ། ཞེས་སོགས་གསུངས་སོ། །
༈ གཉིས་པ། ལུགས་བཟློག་གི་སྒོ་ནས། ཐུབ་པ་ཚད་མའི་
སྐྱེས་བུར་སྒྲུབ་པ་སྟོན་པ་ལ། ཡང་ན་སྐྱོབ་ཅེས་སོགས་གསུངས་སོ།
586



།དེ་ཡང་སྒྲུབ་བྱེད་ཐུགས་རྗེ་གོམས་ལས་དེ། ཞེས་པ་ནས་འདི་ཡན་ཆད་
དུ་ལུགས་འབྱུང་གི་སྒོ་ནས་ཐུབ་པ་ཚད་མའི་སྐྱེས་བུར་སྒྲུབ་ནས་དེར་མ་
ཟད་ལུགས་བཟློག་གི་སྒོ་ནས་ཀྱང་དེ་ཚད་མའི་སྐྱེས་བུར་སྒྲུབ་བོ་ཞེས་
སྟོན་པ་ལ། ཡང་ན་ཞེས་སོགས་གསུངས་སོ། །གསུམ་པ་ཚད་མའི་སྒོ་
ནས་བསྟོད་པའི་དགོས་པ་སྟོན་པ་ལ། དེ་ལྟའི་དངོས་སྟོན་བསྟོད་པ་ནི་
ཞེས་སོགས་གསུངས། ། །
༈ སྒྲུབ་ བྱེད་ ཐུགས་ རྗེ་ གོམས་ ལས་ དེ་ ཞེས་ སོགས་ ཀྱི་
སྐབས་ སུ། དགག་བཞག་ གཉིས། དང་པོ་ལ་ཁ་ཅིག་ན་རེ། སྙིང་ རྗེ་
ཡིན་ན། སྙིང་རྗེ་ཚད་མེད་ཡིན་པས་ཁྱབ་ཟེར་ན། བསམ་གཏན་གྱི་
དངོས་གཞི་མ་ཐོབ་པའི་གང་ཟག་གི་རྒྱུད་ཀྱི་སྙིང་རྗེ་ཆོས་ཅན། དེར་
ཐལ། དེའི་ཕྱིར་ཏེ། ཆོས་ཅན་དེའི་ཕྱིར་ཏེ། དེ་ཡོད་པའི་ཕྱིར་ཏེ། གང་
ཟག་དེའི་རྒྱུད་ལ་རང་གི་ཕ་མ་སོགས་ལ་དམིགས་པའི་སྙིང་རྗེ་ཡོད་
པའི་ཕྱིར། འདོད་ན་དེ་ཆོས་ཅན། རང་གི་ཉེར་ལེན་དུ་གྱུར་པའི་བསམ་
གཏན་གྱི་དངོས་གཞིའི་ (༡༩བ ) སྙོམས་འཇུག་ལ་བརྟེན་ནས་ཐོབ་
པར་ ཐལ། འདོད་ པའི་ ཕྱིར། ཁྱབ་ སྟེ། མངོན་ པ་ ཀུན་ བཏུས་ ལས།
ཡོན་ཏན་འདི་དག་ཇི་ལྟར་མངོན་པར་གྲུབ་ཅེ་ན། ཕྱི་རོལ་པའམ་ཉན་
ཐོས་སམ་བྱང་ཆུབ་སེམས་དཔའ་ཡང་རུང་སྟེ། དག་པའི་བསམ་གཏན་
བཞི་ལ་བརྟེན་ནས་ཚད་མེད་པ་རྣམས་མངོན་པར་སྒྲུབ་བོ། །ཚད་མེད་
པ་རྣམས་ཇི་ལྟ་བ་དེ་བཞིན་དུ་མངོན་པར་ཤེས་པ་ལྔ་ཡང་དེ་བཞིན་ནོ།
587



།ཞེས་གསུངས་པའི་ཕྱིར། ཁ་ཅིག་ན་རེ། སྙིང་རྗེ་ཚད་མེད་ཡིན་ན། དེ་
ཆེན་པོ་ཡིན་པས་ཁྱབ་ཟེར་ན། ཕྱི་རོལ་པའི་རྒྱུད་ཀྱི་སྙིང་རྗེ་ཚད་མེད་
ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། ཆོས་ཅན་དེ་ཡིན་
པའི་ཕྱིར་ཏེ། དེ་ཡོད་པའི་ཕྱིར་ཏེ། སྔར་གྱི་ཀུན་བཏུས་ཀྱི་ལུང་དེའི་
ཕྱིར། ཁ་ཅིག་ན་རེ། སྙིང་རྗེ་ཆེན་པོ་ཡིན་ན་ལྷག་བསམ་རྣམ་དག་ཡིན་
པས་ཁྱབ་ཟེར་ན། ལྷག་བསམ་རྣམ་དག་རྒྱུད་ལ་སྐྱེ་ཁ་མའི་གང་ཟག་གི་
རྒྱུད་ཀྱི་སྙིང་རྗེ་ཆེན་པོ་ཆོས་ཅན། དེར་ཐལ་དེའི་ཕྱིར། རྟགས་གྲུབ་
ཅིང་། འདོད་མི་ནུས་ཏེ། ཆོས་ཅན་དེའི་ཕྱིར་ཏེ། དེ་ཡོད་པའི་ཕྱིར། མ་
གྲུབ་ན། ལྷ་བསམ་རྣམ་དག་རྒྱུད་ལ་སྐྱེ་ཁ་མའི་གང་ཟག་ཆོས་ཅན།
ཁྱོད་ཀྱི་རྒྱུད་ལ་སྙིང་རྗེ་ཆེན་པོ་ཡོད་པར་ཐལ། ཁྱོད་དེ་རྒྱུད་ལྡན་གྱི་གང་
ཟག་ཡིན་པའི་ཕྱིར་ཏེ། ཆོས་ཅན་དེའི་ཕྱིར། ཁ་ཅིག་ན་རེ། སྙིང་རྗེ་ཆེན་
པོ་ཡིན་ན། ཐུགས་རྗེ་ཆེན་པོ་ཡིན་པས་ཁྱབ་ཟེར་ན། བྱང་ཆུབ་སེམས་
དཔའི་རྒྱུད་ཀྱི་སྙིང་རྗེ་ཆེན་པོ་ཆོས་ཅན། དེར་ཐལ་དེའི་ཕྱིར། འདོད་ན་
རྣམ་མཁྱེན་ཡིན་པར་ཐལ་ལོ། །ཁ་ཅིག་ན་རེ། སེམས་ཅན་ཐམས་ཅད་
སྡུག་བསྔལ་དང་བྲལ་བར་འདོད་པའི་རྣམ་པ་ཅན་གྱི་བློར་དམིགས་པ་
སྙིང་རྗེ་ཆེན་པོའི་མཚན་ཉིད་ཟེར་ན། སྙིང་རྗེ་ཆེན་པོ་དང་མཚུངས་ལྡན་
རྣམ་པ་ལྔ་མཚུངས་སུ་གྱུར་པའི་གཙོ་སེམས་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར། རྟགས་གྲུབ་སྟེ། ཆོས་ཅན་དེ་ཡོད་པ་གང་
ཞིག །སྙིང་རྗེ་ཆེན་པོ་དེ། མཚན་ཉིད་དེ་ཡིན་པའི་ཕྱིར། དང་པོ་མ་
588



གྲུབ་ན། སྙིང་རྗེ་ཆེན་པོ་ཆོས་ཅན། ཁྱོད་དང་དེ་ཡོད་པར་ཐལ། ཁྱོད་
སེམས་འབྱུང་ཡིན་པའི་ཕྱིར། རྩ་བར་འདོད་ན། སེམས་བྱུང་དུ་ཐལ་ལོ།།
ཁ་ཅིག་ན་རེ། དེ་འདྲའི་རྣམ་པ་ཅན་གྱི་སེམས་བྱུང་དུ་དམིགས་པ་དེའི་
མཚན་ཉིད་ཟེར་ན། སྙིང་རྗེ་ཆེན་པོ་རྒྱུད་ལ་སྐྱེ་ཁ་མའི་གང་ཟག་གི་རྒྱུད་
ཀྱི་སེམས་ཅན་ཐམས་ཅད་སྡུག་བསྔལ་དང་བྲལ་བར་འདོད་པའི་རྣམ་
པ་ཅན་གྱི་སེམས་འབྱུང་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། རྟགས་གྲུབ་ཅིང་། འདོད་མི་ནུས་ཏེ། ཆོས་ཅན་དེའི་ཕྱིར་ཏེ།
དེ་ཡོད་པའི་ཕྱིར་ཏེ། དེའི་རྒྱུད་ལ་དེ་འདྲའི་རྣམ་པ་ཅན་གྱི་བློ་ཡོད་པའི་
ཕྱིར་ཏེ། དེའི་རྒྱུད་ལ་དེ་འདྲའི་བཅོས་མའི་བློ་ཡོད་པའི་ཕྱིར། །
༈ གཉིས་ པ་ རང་ ལུགས་ བཞག་ པ་ ལ། སྦྱོར་ བ་ དང༌།
མཐའ་དཔྱད་པ་གཉིས། དང་པོ་ནི་བཅོམ་ལྡན་འདས་ཆོས་ཅན། རྒྱུ་
མེད་དང་མི་མཐུན་པའི་རྒྱུ་ལས་བྱུང་བ་ནི་མ་ཡིན་ཏེ། བསམ་པ་ཕུན་
ཚོགས་བརྩེ་བ་སྙིང་རྗེ་ཆེན་པོ་སྐྱེ་བ་སྔ་ཕྱི་དུ་མར་གོམས་པར་བྱས་པ་
ལས་ཚད་མའི་སྐྱེས་བུ་མཐར་ཐུག་དུ་འཁྲུངས་པའི་ཕྱིར། གཉིས་པ་ལ།
ཐུབ་པ་ཚད་མའི་སྐྱེས་བུར་སྒྲུབ་པའི་སྒྲུབ་བྱེད་བཤད་པ། རྒྱུ་བསམ་
སྦྱོར་ཕུན་ཚོགས་བཤད་པ། འབྲས་བུ་དོན་གཉིས་ཕུན་ཚོགས་བཤད་པ་
དང་གསུམ། དང་པོ་ལ། རྟགས་བཀོད་པ་ ( ༢༠ན ) དང་། ཚུལ་སྒྲུབ་
པ་གཉིས། དང་པོ་ནི་ཐུབ་པ་སངས་རྒྱས་བཅོམ་ལྡན་འདས་ཆོས་ཅན།
ཚད་མའི་སྐྱེས་བུ་མཐར་ཐུག་ཡིན་ཏེ། བསམ་པ་ཕུན་ཚོགས་བརྩེ་བ་
589



སྙིང་རྗེ་ཆེན་པོ་དང༌། སྦྱོར་བ་ཕུན་ཚོགས་བདག་མེད་རྟོགས་པའི་ཤེས་
རབ་ཁྱད་པར་ཅན་སྐྱེ་བ་དུ་མར་གོམས་པར་མཛད་པ་མཐར་ཕྱིན་པའི་
སྐྱེས་བུ་ཡིན་པའི་ཕྱིར། གཉིས་པ་ལ། །ཕྱོགས་ཆོས་སྒྲུབ་པ་དང༌། ཁྱབ་
པ་སྒྲུབ་པ་གཉིས། དང་པོ་ནི། ་སྙིང་རྗེ་ཆེན་པོ་ཆོས་ཅན། གོམས་རྐྱེན་
གྱི་ཡན་ལག་དང་མ་བྲལ་བར་གོམས་ པར་ བྱས་པ་ལ་བརྟེན་ནས་
གོམས་པ་མཐར་ཕྱིན་པར་འགྱུར་ཏེ། རྟེན་བརྟན་པ་གོམས་པ་རྣམས་
ལུས་ཀྱི་འབད་རྩོལ་སྐྱར་མ་ལ་མི་ལྟོས་པར་རང་གི་ངང་གིས་གོང་ནས་
གོང་དུ་འཕེལ་བར་འགྱུར་བའི་སེམས་ཀྱི་ཡོན་ཏན་ཡིན་པའི་ཕྱིར་རོ།།
དེ་བཞིན་དུ་བདག་མེད་རྟོགས་པའི་ཤེས་རབ་ཁྱད་པར་ཅན་ཆོས་ཅན་
དུ་བཟུང་ནས་རྟགས་ཆོས་སྔར་བཞིན་འགོད། དེ་ཡང་རྟེན་བརྟན་པ་ནི་
རིག་པའི་ཡ་མཐའ་ཐུག་མེད་དུ་སྒྲུབ་པའི་རིགས་པ་ལ་བརྟེན་ནས་
འགྲུབ། གཞན་རྣམས་ནི་རིགས་པའི་མ་མཐའ་ཐུག་མེད་དུ་སྒྲུབ་པའི་
རིག་པ་ལ་བརྟེན་ནས་འགྲུབ་བོ། །གཉིས་པ་ཁྱབ་པ་སྒྲུབ་པ་ནི་སྔར་གྱི་
སྦྱོར་བ་དེ་ལ་ཁྱབ་བ་ཡོད་དེ། རྒྱུ་བསམ་སྦྱོར་ཕུན་ཚོགས་གཉིས་མཐར་
ཕྱིན་པར་བྱས་པ་ལ་བརྟེན་ནས་འབྲས་བུ་དོན་གཉིས་ཕུན་སུམ་ཚོགས་
པ་འགྲུབ་པར་འགྱུར་བའི་ཕྱིར་ཏེ། མ་ཚང་མེད་རྒྱུ་དེ་ལ་ནི། འབྲས་བུ་
གང་ གིས་བཟློག་པར་ནུས་ ཞེས་ གསུངས་པའི་ཕྱིར། གཉིས་པ་ལ།
བསམ་པ་ཕུན་ཚོགས་བཤད་པ་དང༌། སྦྱོར་བ་ཕུན་ཚོགས་བཤད་པ་
གཉིས། དང་པོ་ནི། ཐེག་ཆེན་སློབ་པའི་རྒྱུད་ཀྱི་བརྩེ་བ་སྙིང་རྗེ་ཆེན་པོ།
590



ལྷག་བསམ་རྣམ་དག །ཀུན་རྫོབ་བྱང་ཆུབ་ཀྱི་སེམས་རྣམས་ཐབས་
ཁྱད་པར་ཅན་ནམ། བསམ་པ་ཕུན་ཚོགས་སུ་འཇོག་པ་ཡིན་ནོ། །དེ་
བཞིན་དུ། དེའི་རྒྱུད་ཀྱི་སེམས་ཅན་ཐམས་ཅད་ལ་དམིགས་ནས་མར་
ཤེས་པ། དྲིན་དྲན་པ། དྲིན་དུ་བཟོ་བ། ཡིད་འོང་གི་བྱམས་པ་རྣམས་
བསམ་ པ་ ཕུན་ཚོགས་ཀྱི་ཁོངས་སུ་རྟོགས་པ་ཡིན་ནོ། །སེམས་ཅན་
ཐམས་ཅད་ལ་དམིགས་ནས་མར་ཤེས་པ་ལ་བརྟེན་ནས་དྲིན་དྲན་པ།
དེ་ལ་བརྟེན་ནས་དྲིན་དུ་བཟོ་བ། དེ་ལ་བརྟེན་ནས་ཡིད་འོང་གི་བྱམས་
པ། དེ་ལ་བརྟེན་ནས་སྙིང་རྗེ་ཆེན་པོ་དེ་ལ་བརྟེན་ནས་ལྷག་བསམ་རྣམ་
དག །དེ་ལ་བརྟེན་ནས་ཀུན་རྫོབ་བྱང་ཆུབ་ཀྱི་སེམས། དེ་ལ་བརྟེན་
ནས་རང་འབྲས་བླ་ན་མེད་པའི་བྱང་ཆུབ་ཆེན་པོ་ཐོབ་པར་འགྱུར་བ་
དང་བཅས་པ་རྣམས་ལ་རྒྱུ་འབྲས་མན་ངག་བདུན་པ་ཞེས་བྱ་བ་ཡིན་ནོ།
།སྡུག་བསྔལ་གྱིས་མནར་བའི་སེམས་ཅན་ (༢༠བ ) མཐའ་དག་
ལ་དམིགས་ནས་སྡུག་བསྔལ་མཐའ་དག་དང་འབྲལ་བར་འདོད་པའི་
རྣམ་པ་ཅན་གྱི་བཅོས་མིན་ གྱི་རྣམ་པར་མི་འཚེ་བའི་སེམས་བྱུང་དུ་
དམིགས་པ། སྙིང་རྗེ་ཆེན་པོའི་མཚན་ཉིད། དེ་ལ་དབྱེ་ན། སེམས་ཅན་
ལ་ དམིགས་ པའི་ དེ། ཆོས་ ལ་ དམིགས་ པའི་ དེ། དམིགས་ མེད་ ལ་
དམིགས་པའི་དེ་དང་གསུམ་དུ་ཡོད། གཉིས་པ་ནི་ཐེག་ཆེན་སློབ་པའི་
རྒྱུད་ཀྱི་གང་ཟག་གི་བདག་མེད་རྟོགས་པའི་ཤེས་རབ་དེ་སྦྱོར་བ་ཕུན་
ཚོགས་ སམ། ཤེས་ རབ་ ཁྱད་ པར་ ཅན་ དུ་ འཇོག་གོ །གསུམ་པ་
591



འབྲས་བུ་དོན་གཉིས་ཕུན་ཚོགས་ལ་རང་དོན་ཕུན་ཚོགས་དང་། གཞན་
དོན་ཕུན་ཚོགས་གཉིས་སུ་ཡོད། དང་པོ་ནི་སྤངས་པ་ཁྱད་པར་གསུམ་
ལྡན་དང༌། རྟོགས་པ་ཁྱད་པར་གསུམ་ལྡན་གྱིབདེ་བར་གཤེགས་པ་ལྟ་
བུའོ། །གཉིས་པ་ནི། རང་ཉིད་ཀྱིས་གཟིགས་པའི་ལམ་གཞན་ལ་ཕྱིན་
ཅི་མ་ལོག་པར་སྟོན་པར་མཛད་པའི་སྒོ་ནས་གདུལ་བྱ་རྣམས་སྡུག་
བསྔལ་རྒྱུ་བཅས་ལས་སྐྱོབ་པར་མཛད་པའི་གཟུགས་སྐུ་གཉིས་ལྟ་བུ། །
༈ སྐྱེ་བ་ཡོངས་སུ་ལེན་པ་ན། ཞེས་སོགས་ཀྱི་སྐབས་སུ།
དགག་བཞག་གཉིས་ལས། དང་པོ་ལ་ཁ་ཅིག་ན་རེ། མཐར་ཐུག་ཐེག་
པ་གསུམ་དུ་གྲུབ་པ་ཡིན་ཟེར་ན། དེ་མི་འཐད་པར་ཐལ། སངས་རྒྱར་
མི་རུང་བའི་སེམས་ཅན་མེད་པའི་ཕྱིར་ཏེ། གཉེན་པོས་སྤང་དུ་མི་རུང་
བའི་སྒྲིབ་པ་མེད་པའི་ཕྱིར། མ་གྲུབ་ན་དེ་འདྲའི་སྒྲིབ་པ་དེ། ངོ་བོ་རྟག་
པ་ཡིན་པའི་ཆ་ནས་སྤང་དུ་མི་རུང་བའམ། །མི་རྟག་པ་ཡིན་ཀྱང་སྤོང་
བྱེད་ཀྱི་ཐབས་མེད་པའི་ཆ་ནས་སྤང་དུ་མི་རུང་བའམ། ཐབས་ཡོད་ཀྱང་
ཐབས་དེ་ལ་ནན་ཏན་བྱེད་པ་མེད་པའི་ཆ་ནས་སྤང་དུ་མི་རུང་བ་གང་
རུང་དུ་ཐལ། དེ་གཉེན་པོས་སྤང་དུ་མི་རུང་བ་ལ་རྒྱུ་མཚན་ཡོད་པའི་
ཕྱིར། ཁྱབ་པ་ཡོད་ཅིང་། འདོད་མི་ནུས་ཏེ། རྟག་ཉིད་ཕྱིར་རམ་ཐབས་
མེད་ཕྱིར། །ཡང་ན་ཐབས་ནི་མི་ཤེས་ཕྱིར། །ཞེས་སོགས་གསུངས་པའི་
ཕྱིར། གཞན་ཡང་། གཉེན་པོས་སྤང་དུ་མི་རུང་བའི་སྒྲིབ་པ་མེད་པར་
ཐལ། སྒྲིབ་པ་རྒྱུན་ལྡན་གྱི་གང་ཟག་ཡིན་ན། རང་རྒྱུད་ཀྱི་སེམས་དེ་དྲི་
592



མ་དང་བྲལ་རུང་གི་འོད་གསལ་བ་ཡིན་པའི་ཁྱབ་པ་དང་། དྲི་མ་དེ་རང་
རྒྱུད་ཀྱི་སེམས་དང་བྲལ་རུང་གི་གློ་བུར་བ་ཡིན་པའི་ཁྱབ་པ་ཡོད་པའི་
ཕྱིར་ཏེ། སེམས་ཀྱི་རང་བཞིན་འོད་གསལ་ཏེ། །དྲི་མ་རྣམས་ནི་གློ་བུར་
བ། །ཞེས་གསུངས་པའི་ཕྱིར། གཞན་ཡང་ལྷག་མེད་ཀྱི་གནས་སྐབས་
སུ་འདུས་བྱས་ཀྱི་འཇུག་པ་རྒྱུན་ཆད་པར་ཐལ། དམ་བཅའ་དེའི་ཕྱིར།
འདོད་མི་ནུས་ཏེ། དེའི་གནས་སྐབས་སུ་འདུས་བྱས་ཡོད་པའི་ཕྱིར་ཏེ།
དེའི་གནས་སྐབས་སུ་རིག་པ་ཡོད་པའི་ཕྱིར་ཏེ། ལྷག་མེད་མྱ་ངན་ལས་
འདའ་ཁ་མའི་ཉན་ཐོས་དགྲ་བཅོམ་པའི་རྒྱུད་ཀྱི་རིག་པ་དེས་ ( ༢༡ན
རང་འབྲས་རིག་པ་ཕྱི་མ་མཚམས་སྦྱོར་བའི་ཕྱིར་ཏེ། །མཐའ་མའི་
སེམས་ནི་སེམས་གཞན་དང་། །མཚམས་སྦྱོར་བ་ལ་འགལ་ཅི་ཡོད།
།ཞེས་གསུངས་པའི་ཕྱིར། གཞན་ཡང་། ལྷག་མེད་ཀྱི་གནས་སྐབས་སུ་
འདུས་བྱས་ཡོད་པར་ཐལ། ལྷག་མེད་ཀྱི་གནས་སྐབས་སུ་གང་ཟག་
ཡོད་པའི་ཕྱིར་ཏེ། ལྷག་མེད་ལ་གནས་པའི་གང་ཟག་ཡོད་པའི་ཕྱིར་ཏེ།
ལྷག་མེད་མྱང་འདས་ལ་གནས་པའི་གང་ཟག་ཡོད་པའི་ཕྱིར། །
༈ གཉིས་པ་རང་ལུགས་ལ། རིག་པའི་ཡ་མཐའ་ཐུག་མེད་
དུ་སྒྲུབ་པ། མ་མཐའ་ཐུག་མེད་དུ་སྒྲུབ་པ། མཐར་ཐུག་ཐེག་པ་གཅིག་
ཏུ་གྲུབ་པར་བསྟན་པ་དང་གསུམ། དང་པོ་ནི། མངལ་དུ་སྐྱེས་མ་ཐག་
པའི་རིག་པ་ཆོས་ཅན། རང་གི་ཉེར་ལེན་དུ་གྱུར་པའི་རིག་པ་སྔ་མ་སྔོན་
དུ་སོང་བ་ཡིན་ཏེ། རིག་པ་ཡིན་པའི་ཕྱིར། དཔེར་ན། ད་ལྟར་གྱི་རིག་
593



པ་སྐད་ཅིག་གཉིས་པ་བཞིན། དེ་ལ་ཁྱབ་པ་ཡོད་དེ། ལུས་ཀྱིས་སེམས་
ཀྱི་ཉེར་ལེན་བྱེད་པ་མེད་པའི་ཕྱིར། མ་གྲུབ་ན། ཤི་ལུས་ལ་སེམས་
གནས་པ་ལྡོག་ཏུ་མེད་པར་ཐལ། ཤི་ལུས་ལ་ཉེར་ལེན་ལུས་གནས་
པའི་ཕྱིར། གཉིས་པ་ནི། སྐྱེས་བུ་འཆི་ཁ་མའི་རྒྱུད་ཀྱི་རིག་པ་ཆོས་ཅན།།
རང་འབྲས་རིག་པ་ཕྱི་མ་མཚམས་སྦྱོར་ཏེ། །ཆགས་བཅས་ཀྱི་རིག་པ་
ཡིན་པའི་ཕྱིར། དཔེར་ན། ད་ལྟར་གྱི་རིག་པ་སྐད་ཅིག་དང་པོ་བཞིན།
དེ་ལ་ཁྱབ་པ་ཡོད་དེ། སེམས་ཀྱིས་ལུས་ཀྱི་ཉེར་ལེན་བྱེད་པ་མེད་པའི་
ཕྱིར། མ་གྲུབ་ན་གཟུགས་མེད་ཁམས་ན་གཟུགས་ཡོད་པར་ཐལ། དེ་
ན་ཉེར་ལེན་སེམས་ཡོད་པའི་ཕྱིར། དེས་ན་རིག་པའི་ཡ་མཐའ་ཐུག་
མེད་དུ་སྒྲུབ་པ་དང་། མ་མཐའ་ཐུག་མེད་དུ་སྒྲུབ་པའི་རིགས་པ་གཉིས་
བསྟན་པ་ལ་ཆོས་ཅན། དགོས་པ་ཡོད་དེ། དངོས་སུ་སྐྱེ་བ་སྔ་ཕྱི་ཡོད་
པར་སྒྲུབ་ཅིང་། དེ་ལ་བརྟེན་ནས་སྙིང་རྗེ་ཆེན་པོ་སྐྱེ་བ་སྔ་ཕྱི་དུ་མར་
གོམས་པ་ཡོད་པར་བསྒྲུབ་པའི་སྒོ་ནས་སྙིང་རྗེ་ཆེན་པོ་སྐྱེ་བ་དུ་མར་
གོམས་པ་མཐར་ཕྱིན་པའི་ཚད་མའི་སྐྱེས་བུ་ཡོད་པར་འགྲུབ་པར་བྱ་
བའི་ཆེད་ཡིན་པའི་ཕྱིར། གསུམ་པ་ནི། མཐར་ཐུག་ཐེག་པ་གཅིག་ཏུ་
གྲུབ་པ་ཡིན་ཏེ། སེམས་ཅན་ཡིན་ན། སངས་རྒྱ་ངེས་ཀྱི་གང་ཟག་ཡིན་
དགོས་པའི་ཕྱིར་ཏེ། དེའི་སྒྲུབ་བྱེད་སྔར་བཤད་ཟིན་པའི་ཕྱིར། །
རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲའི་རྣམ་
གཞག་བཤད་པ།
594



༈ དེས་ན་འདི་ནི་རིགས་དང་ནི། ཞེས་སོགས་ཀྱི་སྐབས་སུ་
དགག་བཞག་སྤང་གསུམ་ལས། དང་པོ་ལ་ཁ་ཅིག་ན་རེ། བརྗོད་བྱེད་
ཀྱི་སྒྲ་ གང་ ཞིག །རང་ དངོས་ མིང་ དུ་ འཇུག་ པའི་ གཞི་ ཡིན་ན།
རིགས་ སྤྱི་ཡིན་པས་ ཁྱབ་པ། རིགས་བརྗོད་ ཀྱི་ སྒྲའི་མཚན་ཉིད། དེ་
གང་ཞིག་རང་དངོས་མིང་དུ་འཇུག་པའི་གཞི་ཡིན་ན། ཚོགས་སྤྱི་ཡིན་
པས་ཁྱབ་པ་ཚོགས་བརྗོད་ཀྱི་སྒྲའི་མཚན་ཉིད་ཟེར་ན། རི་བོང་རྭ་ཞེས་
བརྗོད་པའི་སྒྲ་ ༢༡བ ཆོས་ཅན། མཚོན་བྱ་དང་པོ་དེར་ཐལ། མཚན་
ཉིད་དེའི་ ཕྱིར། དང༌ པོ་ མ་གྲུབ་ན། རི་བོང་རྭ་ ཆོས་ཅན། ཁྱོད་ ཞེས་
བརྗོད་ པའི་སྒྲ་བརྗོད་ བྱེད་ ཀྱི་སྒྲ་ཡིན་པར་ཐལ། ཁྱོད་ གང་ ཟག་ གི་
བདག་མེད་ཡིན་པའི་ཕྱིར། རྟགས་གཉིས་པ་མ་གྲུབ་ན་འབུད། འདོད་
ན། རི་བོང་གི་རྭ་ཆོས་ཅན། ཁྱོད་ཞེས་བརྗོད་པའི་སྒྲ་རིགས་བརྗོད་ཀྱི་
སྒྲ་མ་ཡིན་པར་ཐལ། ཁྱོད་གཞི་མ་གྲུབ་པའི་ཕྱིར། གཞན་ཡང་དེ་ཆོས་
ཅན། མཚོན་བྱ་གཉིས་པ་དེར་ཐལ། མཚན་ཉིད་དེའི་ཕྱིར། རྟགས་སླ།
ཁ་ཅིག །དེ་གང་ཞིག །རང་དངོས་ མིང་ དུ་ འཇུག་ པའི་ གཞི་
རིགས་སྤྱི་ཡིན་པ་དང་པོའི་མཚན་ཉིད། དེ་གང་ཞིག །རང་དངོས་
མིང་དུ་འཇུག་པའི་གཞི་ཚོགས་སྤྱི་ཡིན་པ། གཉིས་པའི་མཚན་ཉིད་ཟེར་
ན། བུམ་པ་ཞེས་བརྗོད་པའི་སྒྲ་ཆོས་ཅན། མཚན་ཉིད་དང་པོའི་ཟུར་ཕྱི་
མ་དེར་ཐལ། མཚོན་བྱ་དེའི་ཕྱིར་རོ། །མ་གྲུབ་ན། བུམ་པ་ཆོས་ཅན།
ཁྱོད་ ཞེས་བརྗོད་ པའི་ སྒྲ་ རིགས་བརྗོད་ཀྱི་སྒྲ་ཡིན་པར་ཐལ། ཁྱོད་
595



རིགས་སྤྱི་ཡིན་པའི་ཕྱིར། འདོད་ན། བུམ་པ་ཞེས་བརྗོད་པའི་སྒྲ་དངོས་
མིང་དུ་འཇུག་པའི་ གཞི་ཆོས་ཅན། ཁྱོད་ཀྱི་བྱེ་བྲག་ཡོད་པར་ཐལ།
ཁྱོད་ རིགས་ སྤྱི་ ཡིན་པའི་ཕྱིར། གཞན་ཡང་དེ་ཆོས་ཅན། མཚན་ཉིད་
གཉིས་པའི་ཟུར་ཕྱི་མ་དེར་ཐལ། མཚོན་བྱ་དེའི་ཕྱིར། མ་གྲུབ་ན། བུམ་
པ་ཆོས་ཅན། ཁྱོད་ཞེས་བརྗོད་པའི་སྒྲ་དེར་ཐལ། ཁྱོད་ཚོགས་སྤྱི་ཡིན་
པའི་ཕྱིར་ཏེ། ཁྱོད་རྡུལ་རྫས་བརྒྱད་བསྡུས་ཀྱི་གོང་བུ་ཡིན་པའི་ཕྱིར།
རྩ་བར་འདོད་ན། དེ་དངོས་མིང་དུ་འཇུག་པའི་གཞི་ཆོས་ཅན། ཚོགས་
སྤྱི་མ་ཡིན་པར་ཐལ། འདུས་མ་བྱས་ཡིན་པའི་ཕྱིར་རོ། །
༈ གཉིས་པ་ རང་ ལུགས་ལ། སྦྱོར་བ་དང་། མཐའ་དཔྱད་
པ་གཉིས། དང་པོ་ནི། རིགས་དོན་གཞན་དང་། ཚོགས་པ་དོན་གཞན་
མེད་ཀྱང་། རིགས་བརྗོད་ཀྱི་སྒྲ་དང་། ཚོགས་བརྗོད་ཀྱི་སྒྲའི་ཁྱད་པར་
མི་འཐད་པས་མ་ཁྱབ་སྟེ། རིགས་བརྗོད་ཀྱི་སྒྲས་ རིགས་ཅན་བརྗོད་
བྱར་མི་སྤོང་ལ། ཚོགས་བརྗོད་ཀྱི་སྒྲས་ཚོགས་པ་ཅན་བརྗོད་བྱར་སྤོང་
བ་དེ་དེ་གཉིས་ཀྱི་ཁྱད་པར་ཡིན་པའི་ཕྱིར། འོ་ན་དང་པོས་རིགས་ཅན་
བརྗོད་བྱར་མི་སྤོང་ལ། གཉིས་པས་ཚོགས་པ་ཅན་བརྗོད་བྱར་སྤོང་
བའི་ཚུལ་དེ་ཇི་ལྟ་བུ་ཞེ་ན། བུམ་པ་ཞེས་པའི་རིགས་བརྗོད་ཀྱི་སྒྲས།
རིགས་ཅན་གསེར་བུམ་བརྗོད་བྱར་མི་སྤོང་བ་སྟེ། དེ་ལ་འཇུག་པའི་རྒྱུ་
མཚན་གྱིས་དང་པོས་རིགས་ཅན་བརྗོད་བྱར་མི་སྤོང་བ་དང་བུམ་པ་
ཞེས་པའི་ཚོགས་བརྗོད་ཀྱི་སྒྲས། ཚོགས་པ་ཅན་བུམ་པའི་ཚོགས་པ་ན་
596



ཡོད་པའི་རྡུལ་རྫས་རེ་རེ་བ་རྣམས་བརྗོད་བྱར་སྤོང་བ་སྟེ། དེ་རྣམས་ལ་
མི་འཇུག་པའི་རྒྱུ་མཚན་གྱིས། གཉིས་པས་ཚོགས་པ་ཅན་བརྗོད་བྱར་
སྤོང་བ་ཞེས་བརྗོད་པ་ཡིན་ནོ། །
༈ གཉིས་པ་མཐའ་དཔྱད་པ་ནི། རང་དངོས་མིང་དུ་འཇུག་
པའི་གཞི་ཡང་ཡིན། རིགས་ སྤྱི་ཡང་ཡིན་པའི་གཞི་མཐུན་སྲིད་པའི་
མཉར་བྱར་དམིགས་པ། རིགས་བརྗོད་ཀྱི་(༢༢ན ) སྒྲའི་མཚན་
ཉིད། དེ་ ཡང་ ཡིན། ཚོགས་ སྤྱི་ཡང་ ཡིན་ པའི་ གཞི་ མཐུན་ སྲིད་ པའི་
མཉན་བྱར་དམིགས་པ། ཚོགས་བརྗོད་ཀྱི་སྒྲའི་མཚན་ཉིད། དེ་གཉིས་
འགལ་ལམ་ཞེ་ན། དེ་ལ་མུ་བཞིར་ཡོད་དེ། རིགས་བརྗོད་ཀྱི་སྒྲ་ཡིན་
ལ། གཅིག་ཤོས་མ་ཡིན་པའི་མུ། གཉིས་པ་ཡིན་ལ། དང་པོ་མ་ཡིན་
པའི་མུ། གཉིས་ཀ་ཡིན་པའི་མུ། གཉིས་ཀ་མ་ཡིན་པའི་མུ་རྣམས་སུ་
ཡོད་པའི་ཕྱིར། དང་པོ་ནི། ཤེས་བྱ་ཞེས་བརྗོད་པའི་སྒྲ་ལྟ་བུ། གཉིས་
པ་ནི། ཀ་བུམ་གཉིས་ཞེས་བརྗོད་པའི་སྒྲ་ལྟ་བུ། གསུམ་པ་ནི། བུམ་པ་
ཞེས་པའི་སྒྲ་ལྟ་བུ། བཞི་པ་ནི། རི་བོང་རྭ་ཞེས་པའི་སྒྲ་ལྟ་བུ། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། བུམ་པ་
ཞེས་བརྗོད་པའི་ སྒྲས་ རིགས་ཅན་གསེར་བུམ་བརྗོད་བྱར་བྱེད་ལ།
ཚོགས་པ་ཅན་བུམ་པའི་ཚོགས་པ་ན་ཡོད་པའི་རྡུལ་རྫས་རེ་རེ་བ་རྣམས་
བརྗོད་བྱར་མི་བྱེད་པའི་ཁྱད་པར་འཐད་པར་ཐལ། དང་པོས་རིགས་
ཅན་བརྗོད་བྱར་མི་སྤོང་ལ། །ཕྱི་མས་ཚོགས་པ་ཅན་བརྗོད་བྱར་སྤོང་
597



བའི་ཁྱད་པར་འཐད་པའི་ཕྱིར། ཟེར་ན་མ་ཁྱབ། འདོད་ན། བུམ་པ་
ཞེས་བརྗོད་པའི་སྒྲས་གསེར་བུམ་བརྗོད་བྱར་བྱེད་པར་ཐལ། འདོད་
པའི་ཕྱིར། འདོད་ན། གསེར་བུམ་དེ་བུམ་པ་ཞེས་པའི་སྒྲའི་བརྗོད་བྱ་
ཡིན་པར་ཐལ་ལོ། །
༈ ཚེ་འདི་ཉིད་ཀྱི་སྐྱེ་མཆེད་ལྔ། ཞེས་སོགས་རྐང་པ་གཉིས་
ཀྱི་གཞུང་དོན་ནི། འདོད་ཁམས་ནས་འདོད་ཁམས་སུ་འཆི་འཕོ་ཁ་མའི་
གང་ཟག་གི་རྒྱུད་ཀྱི་མིག་གི་སྐྱེ་མཆེད་ཆོས་ཅན། རང་འབྲས་འདོད་
ཁམས་ནས་འདོད་ཁམས་སུ་སྐྱེས་མ་ཐག་པའི་གང་ཟག་གི་རྒྱུད་ཀྱི་མིག་
གི་སྐྱེ་མཆེད་ཀྱི་དངོས་ཀྱི་ཉེར་ལེན་ཡིན་ཏེ། དེ་རང་གི་རྫས་རྒྱུན་དུ་གཙོ་
བོར་དངོས་སུ་སྐྱེ་བྱེད་ཡིན་པའི་ཕྱིར། དེ་འདྲའི་གང་ཟག་གི་རྒྱུད་ཀྱི་རྣ་
བ་སོགས་གཟུགས་ཅན་གྱི་སྐྱེ་མཆེད། གཞན་རྣམས་ལ་ཡང་ཤེས་པར་
བྱའོ། །གཞན་ཡང་། འདོད་ཁམས་ནས་གཟུགས་ཁམས་སུ་འཆི་འཕོ་
ཁ་མའི་གང་ཟག་གི་རྒྱུད་ཀྱི་མིག་གི་སྐྱེ་མཆེད་ཆོས་ཅན། རང་འབྲས་
འདོད་ཁམས་ནས་གཟུགས་ཁམས་སུ་སྐྱེས་མ་ཐག་གི་གང་ཟག་གི་རྒྱུད་
ཀྱི་མིག་ གི་ སྐྱེ་ མཆེད་ ཀྱི་ དངོས་ ཀྱི་ ཉེར་ ལེན་ ཡིན་ཏེ། ཞེས་སོགས་
རིགས་འགྲེ། གཞན་ཡང་། གཟུགས་ ཁམས་ནས་ གཟུགས་ ཁམས་ སུ་
འཆི་འཕོ་ཁ་མའི་གང་ཟག་གི་རྒྱུད་ཀྱིས་མིག་གི་སྐྱེ་མཆེད་ཆོས་ཅན།
ཞེས་སོགས་དང༌། གཟུགས་ཁམས་ནས་འདོད་ཁམས་སུ་འཆི་འཕོ་ཁ་
མའི་གང་ཟག་གི་རྒྱུད་ཀྱི་མིག་གི་སྐྱེ་མཆེད་ཆོས་ཅན། ཞེས་སོགས་སྔར་
698



བཞིན་ འགོད། དེ་ ལྟར་ ཡིན་ ཀྱང་། འདོད་ གཟུགས་ གང་ རུང་ ནས་
གཟུགས་མེད་ཁམས་སུ་འཆི་འཕོ་ཁ་མའི་གང་ཟག་གི་རྒྱུད་ཀྱི་མིག་གི་
སྐྱེ་མཆེད་དེ་གང་རུང་ནས་གཟུགས་མེད་ཁམས་སུ་སྐྱེས་མ་ཐག་པའི་
གང་ཟག་གི་རྒྱུད་ཀྱི་མིག་གི་སྐྱེ་མཆེད་ཀྱི་དངོས་ཀྱི་ཉེར་ལེན་མ་ཡིན་ཏེ།
གཟུགས་མེད་ཁམས་པ་བའི་གང་ཟག་གི་རྒྱུད་ལ་མིག་གི་སྐྱེ་མཆེད་
མེད་པའི་ཕྱིར་ཏེ། གཟུགས་མེད་ཁམས་ནས་འདོད་གཟུགས་གང་རུང་
( ༢༢བ )དུ་འཆི་འཕོ་ཁ་མའི་གང་ཟག་གི་རྒྱུད་ཀྱི་མིག་གི་སྐྱེ་མཆེད་
སོགས་དེ་ནས་དེ་གང་རུང་དུ་སྐྱེས་མ་ཐག་པའི་གང་ཟག་གི་རྒྱུད་ཀྱི་
མིག་གི་སྐྱེ་མཆེད་སོགས་ཀྱི་དངོས་ཀྱི་ཉེར་ལེན་མ་ཡིན་ཏེ། གཟུགས་
མེད་ཁམས་ན་མིག་གི་སྐྱེ་མཆེད་ལ་སོགས་པ་ གཟུགས་ཅན་གྱི་སྐྱེ་
མཆེད་མེད་པའི་ཕྱིར། ཁོ་ན་རེ། གཟུགས་མེད་ཁམས་ནས་ཤི་འཕོས་
ནས་འདོད་གཟུགས་གང་རུང་དུ་སྐྱེས་མ་ཐག་པའི་གང་ཟག་གི་རྒྱུད་ཀྱི་
མིག་གི་སྐྱེ་མཆེད་སོགས་ཀྱི་དངོས་ཀྱི་ཉེར་ལེན་དེ་ཇི་ལྟ་བུ་ཞེ་ན། དེ་ལྟ་
བུའི་གང་ཟག་གི་རྒྱུད་ཀྱི་མིག་གི་སྐྱེ་མཆེད་ཀྱི་ས་བོན་དེར་འཇོག་པ་
ཡིན་ནོ། །དེས་ན་རང་གི་རྒྱུར་གྱུར་པའི་ལྡན་མིན་འདུ་བྱེད་ཀྱིས་ཉེར་
ལེན་བྱས་པ་ལས་བྱུང་བའི་བེམ་པོ་སོགས་ཡོད་ཀྱང་། རང་གི་རྒྱུར་གྱུར་
པའི་ཤེས་པས་ཉེར་ལེན་བྱས་པ་ལས་བྱུང་བའི་བེམ་པོ་དང་རང་གི་རྒྱུར་
གྱུར་པའི་བེམཔོས་ཉེར་ལེན་བྱས་པ་ལས་བྱུང་བའི་ཤེས་པ་མེད་དེ།
གང་གི་རྣམ་པར་ཤེས་པ་ནི། །མི་ཤེས་པ་ཡི་ཉེར་ལེན་རྒྱུ། ཞེས་དང༌།
599



རྣམ་ཤེས་མིན་པ་རྣམ་ཤེས་ཀྱི། །ཉེར་ལེན་མིན་པའི་ཕྱིར་ཡང་གྲུབ།
།ཞེས་གསུངས་པའི་ཕྱིར། །
འཕགས་པའི་བདེན་པ་བཞི་བཤད་པ།
༈ ཡང་ན་སྐྱོབ། བདེན་པ་བཞི་ནི་སྟོན་མཛད་པའོ། །ཞེས་
པའི་སྐབས་སུ་སྦྱོར་བ་དང་མཐའ་དཔྱད་པ་གཉིས། དང་པོ་ནི། ཐུབ་པ་
བཅོམ་ལྡན་འདས་ཆོས་ཅན། གདུལ་བྱ་རྣམས་ཀྱི་སྐྱོབ་པ་མཐར་ཐུག་
པ་ཡིན་ཏེ། གདུལ་བྱ་རྣམས་ལ་བདེན་བཞིའི་གནས་ཚུལ་ཕྱིན་ཅི་མ་
ལོག་པར་སྟོན་པར་མཛད་པ་མཐར་ཕྱིན་པའི་སྐྱེས་བུ་ཡིན་པའི་ཕྱིར། །
༈ གཉིས་པ་མཐའ་དཔྱད་པ་ལ། བདེན་པ་བཞིའི་དབྱེ་གཞི།
གྲངས་ངེས། གོ་རིམ་ངེས་པ། སྒྲ་དོན། དབྱེ་བ་སོ་སོའི་དོན། རྣམ་པ་བཅུ་
དྲུག་གཏན་ལ་ཕབ་པ། དེ་དག་གཏན་ལ་ཕབ་པའི་དགོས་པ་བཤད་པ་དང་
བདུན། དང་པོ་ནི། འཕགས་པའི་བདེན་པ་དེ་བདེན་པ་བཞིའི་དབྱེ་གཞི་
ཡིན་ ཏེ། མདོ་ལས། དགེ་ སློང་ དག་ འདི་ ནི་ སྡུག་བསྔལ་ འཕགས་ པའི་
བདེན་པའོ། །ཞེས་སོགས་གསུངས་པའི་ཕྱིར། གཉིས་པ་ནི། འཕགས་པའི་
བདེན་པ་དེ་ལ་བཞིར་གྲངས་ངེས་ཏེ། དེ་ལ་དོར་བྱ་ཀུན་ནས་ཉོན་མོངས་
ཕྱོགས་ཀྱི་བདེན་པ་དང༌། བླང་བྱ་རྣམ་བྱང་ཕྱོགས་ཀྱི་བདེན་པ་གཉིས་སུ་
ངེས་ཤིང་། དང་པོ་དེ་ལ་ཡང་། འཁོར་བར་འཆིང་བྱེད་ཀྱི་རྒྱུ་ཀུན་འབྱུང་
བདེན་པ་དང་། དེས་བཅིངས་པའི་འབྲས་བུ་སྡུག་བསྔལ་བདེན་པ་གཉིས་
སུ་ངེས་ལ། ཕྱི་མ་དེ་ལ་ཡང་། འཁོར་བ་ལས་གྲོལ་བར་བྱེད་པའི་ཐབས་
600



ལམ་གྱི་བདེན་པ་དང་དེ་ལས་གྲོལ་བའི་འབྲས་བུ་འགོག་པའི་བདེན་པ་
གཉིས་སུ་ངེས་པའི་ཕྱིར། གསུམ་པ་ལ་ཡུལ་ཅན་མངོན་པར་རྟོགས་པའི་གོ་
རིམས་དང་རྒྱུ་འབྲས་དོན་གྱི་གོ་( ༢༣ན ) རིམས་གཉིས་སུ་ཡོད་པ་ལས།
དང་པོ་ནི། སྐབས་འདི་ནས་བསྟན་པ་ལྟར་གྱི་ཐར་པའི་གོ་འཕང་འཐོབ་
པར་བྱེད་པ་ལ། དང་པོར་སྡུག་བསྔལ་ཉེས་དམིགས་ཀྱི་སྒོ་ནས་ཤེས་པར་
བྱེད་དགོས་པས་སྡུག་བསྔལ་བདེན་པ་དང་པོར་བསྟན། དེ་ལྟར་ཤེས་པ་ལ་
བརྟེན་ནས། དེའི་རྒྱུ་ཀུན་འབྱུང་ལ་སྤོང་འདོད་སྐྱེ་བའི་རྒྱུ་མཚན་གྱིས་དེ་
རྗེས་ཀུན་འབྱུང་བདེན་པ་བསྟན། དེ་ལ་བརྟེན་ནས་སྡུག་ཀུན་འགག་པའི་
འགོག་པ་མངོན་དུ་བྱེད་འདོད་སྐྱེ་བའི་རྒྱུ་མཚན་གྱིས་དེ་རྗེས་འགོག་བདེན་
བསྟན། དེ་ལ་བརྟེན་ནས་འགོག་བདེན་ཐོབ་བྱེད་ཀྱི་ཐབས་ལ་སྒོམ་འདོད་
སྐྱེ་བས་ལམ་བདེན་བཞི་པར་བསྟན་པའི་ཕྱིར་ཏེ། རྒྱུད་བླ་མ་ལས། ནད་ནི་
ཤེས་བྱ་ནད ཀྱི་རྒྱུ་ནི་སྤང་བྱ་ལ། །བདེར་གནས་ཐོབ་ཕྱིར་སྨན་ནི་བསྟེན་
པར་བྱེད་པ་ལྟར། །སྡུག་བསྔལ་རྒྱུ་དང་དེ་འགོག་པ་དང་དེ་བཞིན་ལམ།།
ཤེས་བྱ་སྤང་བྱ་རེག་པར་བྱ་ཞིང་བསྟེན་པར་བྱ། ཞེས་གསུངས་པའི་ཕྱིར།
གཉིས་པ་ནི་དང་པོར་ཀུན་འབྱུང་བདེན་པ་བསྟན་ནས་དེ་རྗེས་སྡུག་བསྔལ་
བདེན་པ་བསྟན་པའི་ རིམ་པ་དང་། དང་པོར་ལམ་བདེན་བསྟན་ནས་དེ་
རྗེས་འགོག་བདེན་བསྟན་པའི་རིམ་པ་ལྟ་བུ་ཡིན་ཏེ། སྡུག་བསྔལ་བདེན་པ་
དེ་ཀུན་འབྱུང་བདེན་པ་ལས་བྱུང་ཞིང་། འགོག་བདེན་དེ་ལམ་བདེན་གྱི་
སྟོབས་ཀྱིས་ཐོབ་པའི་ཕྱིར། བཞི་པ་ནི། བཞི་པོ་དེ་ལ་འཕགས་པའི་བདེན་



པ་ཞེས་བརྗོད་པའི་རྒྱུ་མཚན་ཡོད་དེ། དེ་རྣམས་འཕགས་པ་རྣམས་ཀྱིས་
གཟིགས་པ་ལྟར་བདེན་ལ། བྱིས་པ་སོ་སོའི་སྐྱེ་བོ་རྣམས་ཀྱིས་བཟུང་བ་
ལྟར་མི་བདེན་པའི་ རྒྱུ་མཚན་ གྱིས་དེ་ལྟར་བརྗོད་པའི་ཕྱིར། དེ་རྣམས་
འཕགས་པ་རྣམས་ཀྱིས་གཟིགས་པ་ལྟར་བདེན་པ་ཡིན་ཏེ། འཕགས་པ་
རྣམས་ཀྱིས་ཟག་བཅས་ཉེར་བར་ལེན་པའི་ཕུང་པོ་དེ། མི་རྟག །སྡུག་
བསྔལ། སྟོང་། བདག་མེད་སོགས་སུ་གཟིགས་ཤིང་། བྱིས་པ་སོ་སོའི་སྐྱེ་
བོ་རྣམས་ཀྱིས་གཙང་བདེ་རྟག་བདག་སོགས་སུ་མཐོང་བའི་ཕྱིར། ལྔ་པ་ལ།
བཞི་ཡོད་པ་ལས། དང་པོ་སྡུག་བསྔལ་བདེན་པ་ལ། མཚན་ཉིད་དང་དབྱེ་
བ་གཉིས། དང་པོ་ནི། ཟག་བཅས་འབྲས་བསྡུས་ཀྱི་ཆར་གྱུར་པའི་ཀུན་
ནས་ཉོན་མོངས་ཕྱོགས་ཀྱི་བདེན་པར་དམིགས་པ་སྡུག་བསྔལ་བདེན་པའི་
མཚན་ཉིད། གཉིས་པ་ནི། དེ་ལ་དབྱེ་ན། སྣོད་ཀྱི་སྡུག་བསྔལ་བདེན་པ་
དང༌། བཅུད་ཀྱི་སྡུག་བསྔལ་བདེན་པ་གཉིས་སུ་ཡོད། དང་པོ་ནི་མ་དག་
པའི་སྣོད་ཀྱི་འཇིག་རྟེན་ལྟ་བུ། གཉིས་པ་ནི་དེའི་བཅུད་ཀྱི་སེམས་ཅན་ལྟ་
བུའོ། ( ༢༣བ ) །གཉིས་པ་ལ་མཚན་ཉིད་དང་དབྱེ་བ་གཉིས། དང་པོ་ནི་
ཟག་བཅས་རྒྱུ་བསྡུས་ཀྱི་ཆར་གྱུར་པའི་ཀུན་ནས་ཉོན་མོངས་ཕྱོགས་ཀྱི་
བདེན་པར་དམིགས་པ་ཀུན་འབྱུང་བདེན་པའི་མཚན་ཉིད། གཉིས་པ་ནི་དེ་
ལ་དབྱེ་ན་ལས་ཀྱི་ཀུན་འབྱུང་བདེན་པ་དང་། ཉོན་མོངས་པའི་དེ་གཉིས།
དང་པོ་ནི། ཡང་སྲིད་ཕྱི་མའི་རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་ལྟ་བུ།
གཉིས་པ་ནི། ལས་དེ་ཀུན་ནས་སློང་བྱེད་ཀྱི་མ་རིག་པ་ལྟ་བུའོ། །གསུམ་པ་



འགོག་བདེན་ལ། མཚན་ ཉིད་ དང་ དབྱེ་བ་གཉིས། དང་པོ་ནི། རང་ཐོབ་
བྱེད་ཀྱི་ཐབས་སུ་གྱུར་པའི་བར་ཆད་མེད་ལམ་གྱི་ངོ་བསྐལ་གྱི་སྤང་བྱ་
སྤངས་པའི་བྲལ་བར་དམིགས་པ། འགོག་བདེན་གྱི་མཚན་ཉིད། གཉིས་པ་
ནི། དེ་ལ་དབྱེ་ན། མཐོང་ སྤངས་སྤངས་པའི་འགོག་བདེན་དང་། སྒོམས་
སྤངས་སྤངས་པའི་དེ་གཉིས་སུ་ཡོད། དང་པོ་ནི་ཐེག་ཆེན་མཐོང་ལམ་རྣམ་
གྲོལ་ལམ་པ་བའི་རྒྱུད་ཀྱི་འགོག་བདེན་ལྟ་བུ། གཉིས་པ་ནི་སངས་རྒྱས་
འཕགས་པའི་རྒྱུད་ཀྱི་འགོག་བདེན་ལྟ་བུའོ། བཞི་པ་ནི། ལམ་བདེན་ལ་
མཚན་ཉིད་དང་དབྱེ་བ་གཉིས། དང་པོ་ནི། རང་རྒྱུད་ལྡན་གྱི་འཕགས་པའི་
རྒྱུད་ཀྱི་མཁྱེན་པར་དམིགས་པ། ལམ་བདེན་གྱི་མཚན་ཉིད། གཉིས་པ་དེ་
ལ་དབྱེ་ན་མཐོང་ལམ། སྒོམ་ལམ། མི་སློབ་ལམ་དང་གསུམ་དུ་ཡོད། དྲུག་
པ། རྣམ་པ་བཅུ་དྲུག་གཏན་ལ་ཕབས་པ་ནི། སྡུག་བདེན་གྱི་རྣམ་པ་བཞི་ནི།
ཟག་བཅས་ཉེར་བར་ལེན་པའི་ཕུང་པོ་ཆོས་ཅན། མི་རྟག་པའི་རྣམ་པ་ཡིན་
ཏེ། རེས་འགའ་སྐྱེ་བ་ཡིན་པའི་ཕྱིར། དེ་ཆོས་ཅན། སྡུག་བསྔལ་བའི་རྣམ་
པ་ཡིན་ཏེ། ལས་དང་ཉོན་མོངས་པའི་གཞན་དབང་ཅན་ཡིན་པའི་ཕྱིར། དེ་
ཆོས་ཅན། སྟོང་པའི་རྣམ་པ་ཡིན་ཏེ། དོན་གཞན་གྱི་བདག་གིས་སྟོང་པ་
ཡིན་པའི་ཕྱིར། དེ་ཆོས་ཅན། བདག་མེད་པའི་རྣམ་པ་ཡིན་ཏེ། རང་གི་ངོ་
བོ་བདག་ཏུ་མ་གྲུབ་པ་ཡིན་པའི་ཕྱིར། དེས་ན་སྡུག་བདེན་གྱི་རྣམ་པ་བཞི་
ནི། སྡུག་བདེན་ལ་ལོག་པར་ཞུགས་པའི་ལོག་ཞུགས་བཞིའི་གཉེན་པོར་
བསྟན་པ་ཡིན་ཏེ། སྡུག་བདེན་གཙང་བ་དང་བདེ་བར་འཛིན་པའི་གཉེན་
603



པོར་སྡུག་བསྔལ་བའི་རྣམ་པ་བསྟན། རྟག་པར་འཛིན་པའི་གཉེན་པོར་མི་
རྟག་པའི་རྣམ་པ་དང་། དེ་བདག་ཏུ་འཛིན་པའི་གཉེན་པོར། སྟོང་པ་དང་
བདག་མེད་པའི་རྣམ་པ་གཉིས་བསྟན་པའི་ཕྱིར། ཀུན་འབྱུང་བདེན་པའི་
རྣམ་པ་བཞི་ནི། སྲིད་པའི་སྲེད་པ་ཆོས་ཅན། རྒྱུའི་རྣམ་ པ་ ཡིན་ ཏེ།རང་
འབྲས་སྡུག་བསྔལ་གྱི་རྩ་བར་གྱུར་པ་ཡིན་པའི་ཕྱིར། དེ་ཆོས་ཅན། ཀུན་
འབྱུང་བའི་རྣམ་པ་ཡིན་ཏེ། རང་འབྲས་སྡུག་བསྔལ་ཡང་དང་ཡང་དུ་སྐྱེ་བྱེད་
ཡིན་པའི་ཕྱིར། དེ་ཆོས་ཅན། རབ་སྐྱེའི་རྣམ་པ་ཡིན་ཏེ། རང་འབྲས་སྡུག་
བསྔལ་ཤུགས་དྲག་ཏུ་སྐྱེད་བྱེད་ཡིན་པའི་ཕྱིར། དེ་ཆོས་ཅན། རྐྱེན་གྱི་རྣམ་
པ་ཡིན་ཏེ། རང་འབྲས་སྡུག་བསྔལ་གྱི་ལྷན་ཅིག་བྱེད་རྐྱེན་ཡིན་པའི་ཕྱིར།
དེས་ན་ཀུན་འབྱུང་བདེན་པའི་རྣམ་པ་བཞི་པོ་དེ་ནི། ཀུན་འབྱུང་བདེན་པ་
ལ་ལོག་པར་ཞུགས་པའི་( ༢༤ན )ལོག་ཞུགས་བཞིའི་གཉེན་པོར་བསྟན་
པ་ཡིན་ཏེ། སྡུག་བསྔལ་རྒྱུ་མེད་དུ་འཛིན་པའི་གཉེན་པོར་རྒྱུའི་རྣམ་པ་དང༌།
རྒྱུ་གཅིག་ཁོ་ནས་བྱས་པར་འཛིན་པའི་གཉེན་པོར་ཀུན་འབྱུང་གི་རྣམ་པ་
དང༌། དབང་ཕྱུག་རྟག་པ་རྒྱུར་འཛིན་པའི་གཉེན་པོར་རབ་སྐྱེའི་རྣམ་པ་
དང་། རང་བཞིན་རྟག་ལ་གནས་སྐབས་འགྱུར་བར་འཛིན་པའི་གཉེན་པོར།
རྐྱེན་གྱི་རྣམ་པ་བསྟན་པའི་ཕྱིར། འགོག་བདེན་གྱི་རྣམ་པ་བཞི་ནི། ལྷག་
མེད་མྱང་འདས་ཆོས་ཅན། འགོག་པའི་རྣམ་པ་ཡིན་ཏེ། ཉོན་མོངས་སྤངས་
པའི་བྲལ་བ་ཡིན་པའི་ཕྱིར། དེ་ཆོས་ཅན། ཞི་བའི་རྣམ་པ་ཡིན་ཏེ། སྡུག་
བསྔལ་སྤངས་པའི་ཐར་པ་ཡིན་པའི་ཕྱིར། དེ་ཆོས་ཅན། གྱ་ནོམ་གྱི་རྣམ་པ་
604



ཡིན་ཏེ། ཕན་བདེའི་ངོ་བོར་འགྱུར་པའི་ཐར་པ་ཡིན་པའི་ཕྱིར། དེ་ཆོས་
ཅན། ངེས་འབྱུང་གི་རྣམ་པ་ཡིན་ཏེ། སྤངས་པ་སླར་མི་བཟློག་པའི་ཐར་པ་
ཡིན་པའི་ཕྱིར། དེས་ན་འགོག་བདེན་གྱི་རྣམ་པ་བཞི་ནི། ཐར་པ་ཡེ་མེད་དུ་
འཛིན་པ། བསམ་གཏན་གྱི་ཁྱད་པར་འགའ་ཞིག་ཐར་པར་འཛིན་པ། སྡུག་
བསྔལ་གྱི་ཁྱད་པར་འགའ་ཞིག་ཐར་པར་འཛིན་པ། ཐར་པ་ལན་གཅིག་
ཐོབ་ཀྱང་སྤངས་པ་སླར་ལྡོག་པར་འཛིན་པ་སྟེ། འགོག་བདེན་ལ་ལོག་པར་
ཞུགས་པའི་ལོག་ཞུགས་བཞིའི་གཉེན་པོར་རིམ་པ་བཞིན་བསྟན་པ་ཡིན་ནོ།།
ལམ་བདེན་གྱི་རྣམ་པ་བཞི་ནི། གང་ཟག་གི་བདག་མེད་རྟོགས་པའི་ཤེས་
རབ་ཆོས་ཅན། ལམ་བདེན་གྱི་རྣམ་པ་ཡིན་ཏེ། ཐར་པའི་གྲོང་ཁྱེར་དུ་འགྲོ་
བར་བྱེད་པའི་ལམ་ཡིན་པའི་ཕྱིར། དེ་ཆོས་ཅན། རིག་པའི་རྣམ་པ་ཡིན་ཏེ།
ཉོན་མོངས་པའི་གཉེན་པོར་གྱུར་པའི་ལམ་ཡིན་པའི་ཕྱིར། དེ་ཆོས་ཅན།
སྒྲུབ་པའི་རྣམ་པ་ཡིན་ཏེ། །སེམས་ཀྱི་གནས་ལུགས་མངོན་སུམ་དུ་རྟོགས་
པའི་ལམ་ ཡིན་ པའི་ ཕྱིར། དེ་ཆོས་ཅན། ངེས་འབྱིན་ གྱི་རྣམ་པ་ཡིན་ཏེ།
སྡུག་བསྔལ་ གཏན་ཟད་དུ་བྱེད་པའི་ལམ་ཡིན་པའི་ ཕྱིར། དེས་ན། ལམ་
བདེན་གྱི་རྣམ་པ་བཞི་ནི། ཐར་ལམ་ཡེ་མེད་དུ་འཛིན་པ། ཟག་བཅས་ཀྱི་
ཁྱད་ པར་ འགའ་ ཞིག་ ཐར་ ལམ་དུ་འཛིན་པ། གང་ ཟག་གི་བདག་མེད་
མངོན་སུམ་གྱིས་རྟོགས་པའི་ཤེས་རབ་ཐར་ལམ་མ་ཡིན་པར་འཛིན་པ།
སྡུག་བསྔལ་གཏན་ཟད་དུ་བྱེད་པའི་ཐར་ལམ་མེད་པར་འཛིན་པ་སྟེ་ལམ་
བདེན་ལ་ལོག་པར་ཞུགས་པའི་ལོག་ཞུགས་བཞིའི་གཉེན་པོར་རིམ་པ་
605



བཞིན་བསྟན་པ་ཡིན་ནོ། །བདུན་པ་ནི། བདེན་པ་བཞིའི་རྣམ་པ་བཅུ་དྲུག་
གཏན་ལ་ཕབ་པ་ཆོས་ཅན། །དགོས་པ་ཡོད་དེ། བདེན་པ་བཞི་ལ་ལོག་
པར་ཞུགས་པའི་ལོག་ཞུགས་བཅུ་དྲུག་ལ་སོགས་པ་སྤངས་བྱ་མཐའ་དག་
སྤངས་པའི་རྣམ་པ་ཐམས་ཅད་མཁྱེན་པ་ཉིད་ཀྱི་གོ་འཕང་ ( ༢༤བ )
ཐོབ་པར་བྱ་བའི་ཆེད་ཡིན་པའི་ཕྱིར། །
༈ འདིར་སྨྲས་པ། ཚད་མ་གྲུབ་པའི་ལུང་རིགས་གཏེར་མཛོད་
མཆོག །ཚད་མའི་སྐྱེས་བུས་ བླ་མའི་གསུངས་བཞིན་དུ། །ཚད་མས་གྲུབ་
ནས་བྲིས་པའི་དགེ་བ་འདིས། །ཚད་མའི་སྐྱེས་བུའི་ཀུན་མཁྱེན་མྱུར་ཐོབ་
ཤོག །ཚད་མ་གྲུབ་པའི་ལེའུའི་རྣམ་པར་བཤད་པ་ལུང་དང་ རིགས་པའི་
གཏེར་མཛོད་ཅེས་བྱ་བ་འདི་ནི་འཆད་རྩོད་རྩོམ་གསུམ་གྱི་སྒོ་ནས་བསྟན་པ་
དང༌། སེམས་ཅན་ གྱི་ཕན་བདེ་རྒྱས་པར་མཛད་པའི་བདག་ཉིད་མཁས་
པའི་དབང་པོ་པཎ་ཆེན་ཤཱནྟི་པ་བློ་གྲོས་རྒྱལ་མཚན་དཔལ་བཟང་པོའི་ཞལ་
སྔ་ནས་ཀྱིས་ཐུགས་བརྩེ་བ་ཆེན་པོས་དགྱེས་བཞིན་དུ་རྩལ་བའི་གསུང་
རྒྱུན་ཇི་ལྟ་བ་བཞིན་དུ་དམ་པ་འདིའི་གསུང་གི་འོད་ཟེར་གྱིས་བློ་གྲོས་ཀྱི་
པདྨོ་ཁ་ཕྱེ་བའི་རིགས་པ་སྨྲ་བ་བསྟན་པ་དར་བཟང་གིས་ཆོས་གྲྭ་ཆེན་པོ་
བཀྲ་ཤིས་ལྷུན་པོ་དཔལ་གྱི་བདེ་ཆེན་ཕྱོགས་ཐམས་ཅད་ལས་རྣམ་པར་
རྒྱལ་བའི་གླིང་དུ་ཟིན་བྲིས་སུ་བཀོད་པའོ། །འདིས་ཀྱང་བསྟན་པ་དང་
སེམས་ཅན་ཐམས་ཅད ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག །བཀྲ་
ཤིས། །
606



༄༅། །ཐར་ལམ་གསལ་བྱེད་ཚད་མ་གྲུབ་པའི་
ལེའུའི་གཞུང་དོན་ལམ་གྱི་རིམ་པར་བསྒྲིགས་ནས་ཉམས་སུ་
ལེན་ཚུལ་བཞུགས་སོ།།
༄༅། །ཐར་ འདོད་ འགྲོ་བའི་འདྲེན་མཆོག་ཟས་གཙང་སྲས།
།ཐར་ལམ་གསལ་མཛད་ཕྱོགས་གླང་ཆོས་ གྲགས་དང་། །ཐར་ལམ་
མཆོག་ སྟོན་ བློ་བཟང་ གྲགས་ པའི་ དཔལ། །ཐར་ འདོད་ དེད་ དཔོན་
རྣམས་ལ་གུས་པས་འདུད། །དེ་ལ་འདིར་འཇིག་རྟེན་ཐམས་ཅད་ཀྱི་མ་
འདྲིས་པའི་མཛའ་བཤེས་ཆེན་པོ་སྟོན་པ་ཡང་དག་པར་རྫོགས་པའི་
སངས་རྒྱས་ལ་ཚད་མས་དྲངས་པའི་ཡིད་ཆེས་ཀྱི་དད་པ་བཅོས་མ་མ་
ཡིན་པ་བསྐྱེད་པ་ནི་ལེགས་ཚོགས་ཐམས་ཅད་ཀྱི་རྩ་བ་ཡིན། དེའི་ཕྱིར་
བདག་ཉིད་ཆེན་པོ་ཕྱོགས་གླང་ཡབ་སྲས་ཀྱིས་བཅོམ་ལྡན་འདས་ཚད་
མའི་སྐྱེས་བུ་མཐར་ཐུག་ཏུ་སྒྲུབ་པའི་དངོས་སྟོབས་ཀྱི་རིགས་པ་རྣམས་
སྟོན་པ་ལ་ཡིད་ཆེས་ཀྱི་དད་པ་བསྐྱེད་པའི་སྒོ་དམ་པར་གཟིགས་ནས།
ཚད་མ་ཀུན་བཏུས་སུ། ཚད་མར་གྱུར་པ་འགྲོ་ལ་ཕན་བཞེད་པ། །སྟོན་
པ་བདེ་གཤེགས་སྐྱོབ་ལ་ཕྱག་འཚལ་ཏེ། །ཞེས་གསུངས་པའི་མཆོད་
བརྗོད་དེ་ཉིད་ཀྱི་དགོངས་པ་བཀྲལ་བའི་སྒོ་ནས་ལུགས་འབྱུང་ལུགས་
བཟློག་གཉིས་སུ་ཕྱེ་སྟེ་བཅོམ་ལྡན་འདས་ཚད་མའི་སྐྱེས་བུ་མཐར་ཐུག་
ཏུ་སྒྲུབ་པ་ལ་ཚད་མ་གྲུབ་པའི་ལེའུ་འདི་ཉིད་གསུངས། །རྩ་འགྲེལ་དེ་
གཉིས་ཀྱི་དོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་ཡབ་སྲས་ཀྱི་གསུང་
607



རབ་དང་བླ་མ་དམ་པའི་མན་ངག་ལ་བརྟེན་ནས་འཆད་པར་བྱེད་པ་ལ།
བཅོམ་ལྡན་འདས་གྲོལ་བ་དོན་གཉེར་ལ་མི་བསླུ་བའི་ཚད་མའི་སྐྱེས་
བུར་བསྒྲུབ་ཚུལ་རྩ་འགྲེལ་གྱི་གཞུང་དང་སྦྱར་ཏེ་བཤད་པ། གཞུང་དོན་
ལམ་གྱི་རིམ་པར་བསྒྲིགས་ནས་ཉམས་སུ་ལེན་པའི་ཚུལ། བཅོམ་ལྡན་
འདས་ལ་ཚད་མའི་སྒོ་ནས་བསྟོད་པའི་དགོས་པ་བཤད་པའོ། །དང་པོ་
ནི། དེ་ཡང་མངོན་རྗེས་ཀྱི་ཚད་མ་རྣམས་ཀྱིས་རང་གི་འཇུག་ཡུལ་དུ་
གྱུར་པའི་གཞལ་བྱ་རྣམས་གསར་དུ་རྟོགས་ཤིང་རྟོགས་པ་ལྟར་དོན་ལ་
གནས་པས་ན་དེ་དག་རང་གི་འཇུག་ཡུལ་ལ་མི་བསླུ་བའི་ཚད་མ་ཡིན་
པ་ལྟར། བཅོམ་ལྡན་འདས་ཀྱིས་ཀྱང་བདེན་པ་བཞིས་བསྡུས་པའི་བླང་
དོར་གྱི་གནས་རྣམས་མངོན་སུམ་གྱིས་གསར་དུ་གཟིགས་ཤིང་ རང་
ཉིད་ཀྱིས་གཟིགས་པ་ལྟར་ཕྱིན་ཅི་མ་ལོག་པར་བསྟན་པའི་སྒོ་ནས་
སྐལ་ལྡན་གྱི་གདུལ་བྱ་རྣམས་མངོན་མཐོ་དང༌། ངེས་ལེགས་ ཀྱི་གོ་
འཕང་ལ་འགོད་པར་མཛད་པས་ན་གྲོལ་བ་དོན་གཉེར་ལ་མི་བསླུ་བའི་
ཚད་མའི་སྐྱེས་བུ་ཞེས་བྱ་ལ། ཚུལ་དེ་ཉིད་ཀུན་བཏུས་སུ། ཚད་མར་
གྱུར་པ་ཞེས་པས་བསྒྲུབ་བྱ་ཚད་མའི་སྐྱེས་བུ་དེ་བསྟན། དོན་དེ་ཉིད།
ཚད་མ་བསླུ་མེད་ཅན་ཤེས་པ། ཞེས་པ་ནས། ཚུར་ཤོག་བྱ་རྒོད་བསྟེན་
པར་གྱིས། ཞེས་པའི་བར་གྱིས་རྒྱས་པར་འཆད། ཚད་མའི་སྐྱེས་བུར་
སྒྲུབ་བྱེད་ལ་གཉིས་ལས། ལུགས་འབྱུང་གི་དབང་དུ་བྱས་ན་འགྲོ་ལ་
ཕན་བཞེད་པ་ཞེས་པས་བརྩེ་བ་སྙིང་རྗེ་ཆེན་པོས་མཚོན་པའི་ཐེག་པ་
608



ཆེན་པོའི་སེམས་བསྐྱེད་སོགས་ཐབས་ཁྱད་པར་ཅན་ནམ་རྒྱུ་བསམ་པ་
ཕུན་ཚོགས་བསྟན། དོན་དེ་ཉིད། སྒྲུབ་བྱེད་ཐུགས་རྗེ་གོམས་ལས་དེ།
།ཞེས་པ་ནས། ཆགས་ བྲལ་ཆགས་དང་ཡིད་ལོག་བཞིན། །ཞེས་པའི་
བར་གྱིས་དོགས་གཅོད་དང་བཅས་ཏེ་རྒྱས་པར་འཆད། སྟོན་པ་ཞེས་
པས་གང་ཟག་གི་བདག་མེད་རྟོགས་པའི་ཤེས་རབ་ཁྱད་པར་ཅན་ནམ་
རྒྱུ་སྦྱོར་བ་ཕུན་ཚོགས་བསྟན། དོན་དེ་ཉིད། བརྩེ་ལྡན་སྡུག་བསྔལ་
གཞོམ་པའི་ཕྱིར། །ཞེས་པ་ནས། དེ་ཉིད་སྟོན་པ་ཡིན་པར་འདོད། ཅེས་
པའི་བར་ གྱིས་ རྒྱས་པར་འཆད། བདེ་གཤེགས་ཞེས་པས་རྒྱུ་བསམ་
སྦྱོར་ཕུན་ཚོགས་ ཉམས་ སུ་ བླངས་ པ་ ལས་ འབྲས་བུ་རང་དོན་ཕུན་
ཚོགས་སམ་ཁྱད་པར་གསུམ་ལྡན་གྱི་བདེ་བར་གཤེགས་པའི་གོ་འཕང་
ཐོབ་ ཚུལ་ བསྟན། དོན་ དེ་ ཉིད། རྒྱུ་ སྤངས་ ཡོན་ ཏན་ གསུམ་ བདེ་
གཤེགས། །ཞེས་པ་ནས། དེ་ཤེས་ པ་ ཡང་གྲུབ་པ་ཡིན། །ཞེས་ པའི་
བར་གྱིས་རྒྱས་པར་འཆད། །རྒྱུ་མཚན་དེ་དག་གིས་ཕྱིར་སྐྱོབ་པ་ཞེས་
པས་རྟོགས་པ་ཁྱད་པར་གསུམ་ལྡན་གྱི་བདེ་བར་གཤེགས་པའི་གོ་
འཕང་བརྙེས་ནས་འབྲས་བུ་གཞན་དོན་ཕུན་ཚོགས་སམ་གདུལ་བྱ་
རྣམས་ལ་རང་རང་གི་སྐལ་བ་དང་འཚམས་པའི་ཆོས་བསྟན་པའི་སྒོ་
ནས་སྡུག་བསྔལ་རྒྱུ་བཅས་ལས་སྐྱོབ་པར་བྱེད་པའི་སྐྱོབ་པ་འབྱུང་ཚུལ་
བསྟན། དོན་དེ་ཉིད། སྐྱོབ་པ་ཉིད་གཟིགས་ལམ་གསུངས་པ། །ཞེས་
སོགས་ཚིགས་བཅད་གཅིག་གིས་རྒྱས་པར་འཆད། རྒྱུ་མཚན་དེ་དག་གི་
609



ཕྱིར་བཅོམ་ལྡན་འདས་ཚད་མའི་སྐྱེས་བུ་མཐར་ཐུག་ཏུ་གྲུབ་བོ་ཞེས་
འཆད་ པ་ ལ། དེ་ ཕྱིར་ ཚད་ ཡིན། །ཞེས་ གསུངས། ལུགས་ བཟློག་ གི་
དབང་དུ་བྱས་ན་རྩ་བས་བསྟན་པའི་ཚུལ་ངེས་སླ་ཞིང་། ཡང་ན་སྐྱོབ།
ཅེས་པ་ནས། བདེ་བ་ལས་ཀྱང་འདོད་མི་འགྱུར། །ཞེས་པའི་བར་གྱིས་
འབྲས་བུ་ཕུན་ཚོགས་སྐྱོབ་པ་རྒྱས་པར་འཆད། སྐྱོབ་ལས་དེ་ཉིད་དང་
ལྡན་དང་། །ཞེས་པ་ནས། མི་སློབ་ལས་ལྷག ཅེས་པའི་བར་གྱིས་
འབྲས་བུ་ཕུན་ཚོགས་བདེ་གཤེགས་རྒྱས་པར་འཆད། །དེ་ཡང་སྐབས་
འདིར་བདེ་གཤེགས་རྟོགས་པའི་སྟེང་ནས་བཤད་ཅིང་ལུགས་འབྱུང་གི་
སྐབས་སུ་དེ་སྤངས་པའི་སྟེང་ནས་བཤད་དོ། །དེ་ཡི་ཕྱིར། གཞན་དོན་
མཁྱེན་སྦྱོར་དེ་སྟོན་པ། །ཞེས་པས་སྟོན་པའི་སྒྲས་བསྟན་པའི་རྒྱུ་སྦྱོར་བ་
ཕུན་ཚོགས་རྒྱས་པར་འཆད། དེ་ལས་བརྩེ་ཡིན་གཞན་དོན་ངོར། །ཞེས་
པ་རྐང་པ་གཉིས་ཀྱིས་རྒྱུ་བསམ་པ་ཕུན་ཚོགས་རྒྱས་པར་འཆད། རྒྱུ་
མཚན་དེ་དག་གིས་ཕྱིར་བཅོམ་ལྡན་འདས་ཚད་མའི་སྐྱེས་བུ་མཐར་
ཐུག་ཏུ་གྲུབ་བོ་ཞེས་འཆད་པ་ལ། བརྩེ་བས་ལེགས་དང་ཡེ་ཤེས་ལས།
།ཞེས་སོགས་ཚིགས་བཅད་གཅིག་གསུངས། ལུགས་འབྱུང་དང་ལུགས་
བཟློག་གི་སྒྲུབ་ཚུལ་དེ་དག་གོ་བདེ་བར་ཕྱོགས་གཅིག་ཏུ་བཤད་ན།
རིག་པའི་ཡ་མཐའ་མ་མཐའ་ཐུག་མེད་དུ་སྒྲུབ་པའི་རིགས་པ་ལ་བརྟེན་
ནས་བརྩེ་བ་སྙིང་རྗེ་ཆེན་པོ་སྐྱེ་བ་སྔ་ཕྱི་དུ་མར་གོམས་པ་ཡོད་པར་གྲུབ།
དེ་གྲུབ་པས་ན། བཅོམ་ལྡན་འདས་ཆོས་ཅན། སྟོན་པའི་སྒྲས་བསྟན་
610



པའི་སྦྱོར་བ་ཕུན་ཚོགས་གང་ཟག་གི་བདག་མེད་རྟོགས་པའི་ཤེས་རབ་
གཞན་དོན་དུ་སྐྱེ་བ་དུ་མར་གོམས་པར་མཛད་པ་ཡིན་ཏེ། བརྩེ་བ་སྙིང་
རྗེ་ཆེན་པོ་སྐྱེ་བ་དུ་མར་གོམས་པར་མཛད་པ་མཐར་ཕྱིན་པའི་སྐྱེས་བུ་
ཡིན་པའི་ཕྱིར། དེ་ཆོས་ཅན། སྡུག་བསྔལ་རྒྱུ་བཅས་ལེགས་པར་སྤངས་
པ། སླར་མི་བཟློག་པར་སྤངས་པ། མ་ལུས་པར་སྤངས་པ་སྟེ་ཁྱད་པར་
གསུམ་ལྡན་གྱི་བདེ་བར་གཤེགས་པའི་གོ་འཕང་བརྙེས་ཏེ། གང་ཟག་
གི་བདག་མེད་རྟོགས་པའི་ཤེས་རབ་གཞན་དོན་དུ་སྐྱེ་བ་དུ་མར་གོམས་
པར་མཛད་པ་མཐར་ཕྱིན་པའི་སྐྱེས་བུ་ཡིན་པའི་ཕྱིར། དེ་ཆོས་ཅན།
གྲོལ་བ་དོན་གཉེར་སྡུག་བསྔལ་རྒྱུ་བཅས་ལས་སྐྱོབ་པར་མཛད་པའི་
སྐྱོབ་པ་མཐར་ཐུག་ཡིན་ཏེ། སྤངས་པ་ ཁྱད་པར་གསུམ་ལྡན་གྱི་བདེ་
བར་ གཤེགས་པའི་གོ་འཕང་བརྙེས་པའི་སྐྱེས་བུ་ཡིན་པའི་ཕྱིར། དེ་
ཆོས་ཅན། ཚད་མའི་སྐྱེས་བུ་མཐར་ཐུག་ཡིན་ཏེ། གྲོལ་བ་དོན་གཉེར་
སྡུག་བསྔལ་རྒྱུ་བཅས་ལས་སྐྱོབ་པར་མཛད་པ་མཐར་ཕྱིན་པའི་སྐྱེས་བུ་
ཡིན་པའི་ཕྱིར། ལུགས་བཟློག་གི་དབང་དུ་བྱས་ནས་བཅོམ་ལྡན་འདས་
ཀྱིས་བདེན་བཞིའི་གནས་ཚུལ་རང་ཉིད་ཀྱིས་གཟིགས་པ་ལྟར་ཕྱིན་ཅི་
མ་ལོག་པར་བསྟན་པའི་སྒོ་ནས་གྲོལ་བ་དོན་གཉེར་བ་རྣམས་སྡུག་
བསྔལ་རྒྱུ་བཅས་ལས་སྐྱོབ་པར་མཛད་པའི་ཚུལ་རྒྱས་པར་གཏན་ལ་
ཕབ། དེ་ལྟར་གཏན་ལ་ཕབ་པས་ན། བཅོམ་ལྡན་འདས་ཆོས་ཅན། དེ་
ཁོ་ན་ཉིད་མཁྱེན་པ། མཁྱེན་པ་བརྟན་པ། མ་ལུས་པར་མཁྱེན་པ་སྟེ་
611



རྟོགས་པ་ཁྱད་པར་གསུམ་ལྡན་གྱི་བདེ་བར་གཤེགས་པའི་གོ་འཕང་
བརྙེས་པ་སྔོན་དུ་སོང་སྟེ། གྲོལ་བ་དོན་གཉེར་བ་རྣམས་སྡུག་བསྔལ་རྒྱུ་
བཅས་ལས་སྐྱོབ་པར་མཛད་པ་མཐར་ཕྱིན་པའི་སྐྱེས་བུ་ཡིན་པའི་ཕྱིར།
དེ་ཆོས་ཅན། བདག་མེད་རྟོགས་པའི་ཤེས་རབ་གཞན་དོན་དུ་སྐྱེ་བ་དུ་
མར་གོམས་པར་མཛད་པ་སྔོན་དུ་སོང་སྟེ། རྟོགས་པ་ཁྱད་པར་གསུམ་
ལྡན་གྱི་བདེ་བར་གཤེགས་པའི་གོ་འཕང་བརྙེས་པའི་སྐྱེས་བུ་ཡིན་པའི་
ཕྱིར། དེ་ཆོས་ཅན། བརྩེ་བ་སྙིང་རྗེ་ཆེན་པོ་སྐྱེ་བ་དུ་མར་གོམས་པར་
མཛད་པ་སྔོན་དུ་སོང་སྟེ། བདག་མེད་རྟོགས་པའི་ཤེས་རབ་གཞན་དོན་
དུ་སྐྱེ་བ་དུ་མར་གོམས་པར་མཛད་པ་མཐར་ཕྱིན་པའི་སྐྱེས་བུ་ཡིན་པའི་
ཕྱིར། དེ་ཆོས་ཅན། ཚད་མའི་སྐྱེས་བུ་མཐར་ཐུག་ཡིན་ཏེ། བརྩེ་བ་སྙིང་
རྗེ་ཆེན་པོ་སྐྱེ་བ་དུ་མར་གོམས་པར་མཛད་པ་མཐར་ཕྱིན་པའི་སྐྱེས་བུ་
ཡིན་པའི་ཕྱིར། །
༈ གཉིས་པ་གཞུང་དོན་ལམ་གྱི་རིམ་པར་བསྒྲིགས་ནས་
ཉམས་སུ་ལེན་པའི་ཚུལ་ལ། ལམ་གྱི་རྩ་བ་བཤེས་གཉེན་བསྟེན་པའི་
ཚུལ་དང་། བསྟེན་ནས་ བློ་སྦྱང་བའི་རིམ་པ་བཤད་པའོ། །དང་པོ་ལ།
བསྟེན་བྱ་དགེ་བའི་བཤེས་གཉེན་གྱི་མཚན་ཉིད། སྟེན་བྱེད་སློབ་མའི་
མཚན་ཉིད། དེས་དེ་ཇི་ལྟར་བསྟེན་པའི་ཚུལ། བསྟེན་པའི་ཕན་ཡོན།
མ་བསྟེན་པའི་ཉེས་དམིགས་ཏེ་ལྔའོ། །དང་པོ་ནི། གསུང་རབ་དགོངས་
འགྲེལ་དང་བཅས་པ་ནས་མང་དུ་གསུངས་ཀྱང་བསྟན་བཅོས་འདི་ཉིད་
612



ནས་ གསུངས་པའི་དབང་དུ་བྱས་ན། སྲིན་བུའི་ གྲངས་ཙམ་ཤེས་པ་
དང༌། ཐག་རིང་པོ་ན་གནས་པའི་ཡུལ་དམན་པ་འགའ་ཞིག་ཙམ་མཐོང་
བའི་སྐྱེས་བུ་རྣམས་བསྟེན་བྱ་དགེ་བའི་བཤེས་གཉེན་དུ་འོས་པ་མ་ཡིན་
གྱི། བླང་དོར་གྱི་གནས་ཕྱིན་ཅི་མ་ལོག་པར་གཟིགས་ཤིང་རང་ཉིད་
ཀྱིས་གཟིགས་པ་ལྟར་གཞན་ལ་ཕྱིན་ཅི་མ་ལོག་པར་སྟོན་ནུས་པའི་
ཡོངས་འཛིན་རྣམས་གྲོལ་བ་དོན་གཉེར་བ་རྣམས་ཀྱི་བསྟེན་བྱ་དགེ་
བའི་བཤེས་གཉེན་དུ་འོས་པ་ཡིན་ཏེ། ཚོམས་ལས། དམན་པ་བསྟེན་
པས་མི་དག་ཉམས་འགྱུར་ཞིང་། །ཐད་ཀར་བབས་བ་བསྟེན་པས་སོ་ན་
གནས། །གཙོ་བོ་བསྟན་པས་དམ་པ་ཐོབ་འགྱུར་བས། །དེ་ཕྱིར་བདག་
པས་གཙོར་གྱུར་བསྟེན་པར་བྱ། །ཞེས་གསུངས་པའི་ཕྱིར། ཚུལ་འདི་
ཉིད་དོགས་གཅོད་དང་བཅས་པ། །བླང་དང་དོར་བྱའི་དེ་ཉིད་ནི། །ཞེས་
སོགས་ ཀྱིས་ བསྟན་ཏོ། །གཉིས་པ་ནི། ལེགས་བཤད་ལམ་ཡང་དག་
སྟོན་པའི་དགེ་བའི་བཤེས་གཉེན་དང་ཉེས་བཤད་ལམ་ལྟར་སྣང་སྟོན་
པའི་མི་དགེ་བའི་བཤེས་གཉེན་གྱི་ཁྱད་པར་ལེགས་པར་ཤེས་པའི་
གྲོལ་བ་དོན་གཉེར་ཀྱི་སྐྱེས་བུ་རྣམས་སྟེན་བྱེད་སློབ་མར་འོས་པ་ཡིན་
ལ། དོན་ དེ་ ཉིད། མི་ཤེས་ སྟོན་ པར་ བྱེད་ པ་ལ། །ཞེས་ སོགས་ ཀྱིས་
བསྟན་ཏོ། །
༈ གསུམ་པ་དེས་དེ་ཇི་ལྟར་བསྟེན་པའི་ཚུལ་ནི། དེ་ཕྱིར་དེ་
ཡི་བསྒྲུབ་བྱ་རུ། །ཞེས་སོགས་ཀྱིས་དོགས་གཅོད་དང་བཅས་ཏེ་བསྟན་
613



ཏོ། །བཞི་པ་ནི། དགེ་བའི་བཤེས་གཉེན་མཚན་ཉིད་དང་ལྡན་པ་ཚུལ་
བཞིན་དུ་བསྟེན་པ་ནི་ཕན་ཡོན་ཆེན་པོ་དང་ལྡན་པ་ཡིན་ཏེ། དེ་ལྟར་
བསྟེན་པ་ལས་བླང་དོར་གྱི་གནས་ཕྱིན་ཅི་མ་ལོག་པར་སྟོན་པ་འབྱུང༌།
དེ་བསྟན་པ་ལས་ཚུལ་དེ་ཉིད་ཕྱིན་ཅི་མ་ལོག་པར་ཤེས་པ་འབྱུང་། དེ་
ལས་དེ་ཚུལ་བཞིན་དུ་ཉམས་སུ་ལེན་པ་འབྱུང་། དེ་ལྟར་ཉམས་སུ་
བླངས་པ་ལས་གནས་སྐབས་དང་མཐར་ཐུག་གི་ཐོབ་བྱ་མཐའ་དག་
ཐོབ་པར་འགྱུར་བའི་ཕྱིར་ཏེ། མདོ་སྡེའི་རྒྱན་ལས། འདི་ན་དང་པོར་
ཐོས་ལ་བརྟེན་ནས་ཚུལ་བཞིན་ཡིད་ལ་བྱེད་པ་འབྱུང་། །ཚུལ་བཞིན་
ཡིད་ལ་བྱེད་པ་ལས་ཀྱང་ཡང་དག་དོན་ཡུལ་ཡེ་ཤེས་འབྱུང་། །ཞེས་
གསུངས་པའི་ཕྱིར། ལྔ་པ་ནི། བཤེས་གཉེན་བསྟེན་ཚུལ་ཕྱིན་ཅི་ལོག་
ཏུ་སོང་བ་ནི་ཉེས་པ་དུ་མའི་འབྱུང་གནས་ཡིན་ཏེ། ཚེ་འདིར་ཡང་ནད་
དང་གདོན་ལ་སོགས་པས་འཚེ་བར་འགྱུར་བ་དང་། དུས་མ་ཡིན་པར་
ཚེའི་དུས་བྱས་ནས་མནར་མེད་པའི་དམྱལ་བ་སོགས་སུ་སྐྱེས་ཏེ་བསྐལ་
པ་གྲངས་མེད་པར་སྡུག་བསྔལ་དཔག་ཏུ་མེད་པ་མྱོང་བར་འགྱུར་བའི་
ཕྱིར་ཏེ། བླ་མ་ལྔ་བཅུ་པ་ལས། སློབ་དཔོན་ལ་ནི་སྨོད་པ་དེ། །ཡམས་
དང་ འཚེ་བའི་ནད་རྣམས་དང་། །གདོན་དང་རིམས་དང་དུག་རྣམས་
ཀྱིས། །རྨོངས་ཆེན་དེ་ནི་འཆི་བར་འགྱུར། །ཞེས་དང་། ནམ་ཡང་སློབ་
དཔོན་དག་གི་ནི། །ཀུན་ཏུ་སེམས་དཀྲུགས་མི་བྱ་སྟེ། །གལ་ཏེ་རྨོངས་
པས་བྱས་གྱུར་ན། །དམྱལ་བར་ངེས་པར་འཚེད་པར་འགྱུར། །མནར་
614



མེད་ལ་སོགས་འཇིགས་རུང་བའི། །དམྱལ་བ་བསྟན་པ་གང་ཡིན་པ།
།སློབ་དཔོན་ལ་ནི་སྨོད་པ་རྣམས། །དེར་ནི་གནས་པར་ཡང་དག་བཤད། །
།ཅེས་ དང་། །དགྲ་ ནག་ གི་ དཀའ་ འགྲེལ་ དུ་ དྲངས་ པ་ ལས་ ཀྱང་།
།ཚིགས་བཅད་གཅིག་ཙམ་ཉན་པ་ལ། །གང་གིས་བླ་མར་འཛིན་པ།
།ཁྱི་ཡི་སྐྱེ་བ་བརྒྱར་སྐྱེས་ནས། །སྨེ་ཤ་ཅན་དུ་སྐྱེ་བར་འགྱུར། །ཞེས་
གསུངས་པའི་ཕྱིར། །ཐ་མ་འདི་ཉིད་ནི་གཞུང་འདི་དག་གིས་ཤུགས་ལ་
བསྟན་པ་ཡིན་ཏེ། དགེ་བའི་བཤེས་གཉེན་ཚུལ་བཞིན་དུ་བསྟེན་པ་དེ་
ཡང་བསྟེན་པའི་ཕན་ཡོན་དང་མ་བསྟེན་པའི་ཉེས་དམིགས་ལེགས་པར་
མཐོང་བ་ལ་རག་ལས་པའི་ཕྱིར་རོ། །
༈ གཉིས་པ་བསྟེན་ནས་བློ་སྦྱང་བའི་རིམ་པ་བཤད་པ་ལ།
དལ་བའི་རྟེན་ལ་སྙིང་པོ་བླང་བའི་ཕྱིར་དུ་བསྐུལ་བ་དང༌། སྙིང་པོ་ཇི་
ལྟར་ལེན་པའི་ཚུལ་ལོ། །དང་པོ་ནི། དལ་འབྱོར་རྙེད་དཀའ་དོན་ཆེ་
བསམ་པའི་སྒོ་ནས་ཉམས་སུ་བླང་བར་བྱ་བ་ཡིན་ཏེ། དེ་ཡང་འདི་ལྟར་
བདེ་འགྲོའི་ལུས་རྟེན་ཙམ་ཞིག་ཐོབ་པ་ལ་ཡང་ཚུལ་ཁྲིམས་རྣམ་པར་
དག་པ་བསྲུང་བ་སོགས་རྒྱུ་ཚོགས་འགའ་ཞིག་ལ་བསླབ་དགོས་ཤིང་།
ཁྱད་པར་དུ་དལ་འབྱོར་གྱི་ཆོས་བཅོ་བརྒྱད་དང་ལྡན་པའི་མི་ལུས་ཐོབ་
པ་ལ་ཚུལ་ཁྲིམས་རྣམ་པར་དག་པས་གཞི་བཟུང་བ་དང་སྨོན་ལམ་དྲི་མ་
མེད་པས་མཚམས་སྦྱར་བ་སོགས་རྣམ་པར་དག་པའི་རྒྱུ་ཕུན་ཚོགས་
མཐའ་ཡས་པ་ལ་བསླབ་དགོས་པ་ལས། རྒྱུ་ཕུན་ཚོགས་དེ་དག་ལ་
615



སློབ་པ་ཤིན་ཏུ་དཀོན་པར་སྣང་བས་འབྲས་བུ་དལ་འབྱོར་གྱི་རྟེན་ཁྱད་
པར་ཅན་ཤིན་ཏུ་རྙེད་པར་དཀའ། དུད་འགྲོ་སོགས་འགྲོ་བ་རིགས་མི་
མཐུན་གྱི་གྲངས་ལ་བལྟོས་ན་བདེ་འགྲོའི་རྟེན་ཙམ་ཡང་སྲིད་མཐར་
སྣང་། ཡུལ་མཐའ་འཁོབ་པ་དང་གང་ཟག་གཞན་གྱི་དབང་དུ་སོང་བའི་
མི་སོགས་ལ་བལྟོས་ན་དལ་འབྱོར་ཚང་བའི་མི་ལུས་ཁྱད་པར་ཅན་ནི་དེ་
བས་ཀྱང་སྲིད་མཐའ་ཙམ་དུ་སྣང་ངོ་སྙམ་པ་སོགས་ཀྱིས་སྒོ་ནས་དལ་
འབྱོར་རྙེད་དཀའ་བར་བསམ་མོ། །ངན་སོང་ གསུམ་གྱི་སེམས་ཅན་
རྣམས་ནི་སྡུག་བསྔལ་གྱི་གཞན་དབང་དུ་གྱུར་པས་ཆོས་སྒྲུབ་པའི་རྟེན་
དུ་མི་ཁོམ། ལྷ་མིན་རྣམས་ནི་གཡོ་སྒྱུ་དང་འཐབ་རྩོད་སོགས་ཀྱི་གཞན་
དབང་ དུ་ གྱུར་ པས་ ཆོས་ སྒྲུབ་ པའི་རྟེན་དུ་མི་ ཁོམ། ལྷ་རྣམས་ ཀྱང་
ལོངས་སྤྱོད་དང་ཏིང་ངེ་འཛིན་གྱི་བདེ་བ་ལ་ཆགས་པའི་དབང་གིས་
ཆོས་རྣམ་དག་སྒྲུབ་པ་ལ་མཐུ་ཆུང་། བྱང་སྒྲ་མི་སྙན་པ་ནི་སོ་ཐར་སྡོམ་
པའི་རྟེན་ཙམ་དུ་ཡང་མི་རུང་། ལུས་འཕགས་པོ་དང་། བ་ལང་སྤྱོད་
པའི་མི་རྣམས་ནི་འདོད་ཡོན་གྱི་དབང་དུ་སོང་ནས་ཆོས་སྒྲུབ་པའི་རྟེན་
རྣམ་དག་ཏུ་མི་རུང་ལ། དལ་འབྱོར་ཚང་བའི་རྟེན་འཛམ་བུ་གླིང་པའི་མི་
ལུས་ཁྱད་པར་ཅན་ནི་འགལ་རྐྱེན་དེ་དག་དང་བྲལ་བའི་སྒོ་ནས་ཆོས་
རྣམ་དག་སྒྲུབ་པའི་རྟེན་དུ་རུང་ངོ་སྙམ་པའི་དལ་འབྱོར་དོན་ཆེ་ཚུལ་
ལེགས་པར་བསམ། དེ་ནས་རྙེད་དཀའ་ཞིང་རྙེད་ན་དོན་ཤིན་ཏུ་ཆེ་བའི་
དལ་འབྱོར་གྱི་རྟེན་འདི་ལ་སྙིང་པོ་བླང་པར་བྱ་སྙམ་དུ་བསྒོམ་པར་བྱའོ།
616



།ཚུལ་འདི་དག་ནི། མ་སྐྱེས་པ་ནི་བཟློག་དོན་དུ། །ཞེས་ པ་ རྐང་པ་
གཉིས་ཀྱིས་བསྟན་ཏེ། གཞུང་འདིས་བཅོམ་ལྡན་འདས་བསམ་སྦྱོར་
ཕུན་ཚོགས་གོམས་པར་བྱས་པ་ལས་ཚད་མའི་སྐྱེས་བུ་མཐར་ཐུག་ཏུ་
འཁྲུངས་པར་བསྟན་པ་ལ་བརྟེན་ནས་ཚད་མའི་སྐྱེས་བུ་མཐར་ཐུག་ཐོབ་
པར་ འདོད་ པ་ རྣམས་ ཀྱིས་ བསམ་སྦྱོར་ ཕུན་ ཚོགས་ ཉམས་ སུ་ བླང་
དགོས་པ་དང་། དེ་ཡང་དལ་འབྱོར་ཚང་བའི་རྟེན་ལ་ ཉམས་སུ་བླང་
དགོས་པ་དང་། དེ་ལ་ཡང་དེ་ལྟ་བུའི་རྟེན་ཐོབ་དགོས་པ་དང་། དེ་ཐོབ་
པ་ལ་ཚུལ་ཁྲིམས་རྣམ་པར་དག་པ་བསྲུང་བ་སོགས་རྒྱུ་ཕུན་ཚོགས་
མཐའ་ཡས་པ་ལ་བསླབ་དགོས་ཤིང་རྒྱུ་ཕུན་ཚོགས་དེ་དག་ལ་སློབ་པ་
ཤིན་ཏུ་དཀོན་པས་ན་འབྲས་བུ་དལ་འབྱོར་ཚང་བའི་རྟེན་རྙེད་དཀའ་བ་
དང་། རྟེན་དེ་ལ་བསམ་སྦྱོར་ཕུན་ཚོགས་ཉམས་སུ་བླངས་ན་ཚད་མའི་
སྐྱེས་བུ་མཐར་ཐུག་འཐོབ་པར་འགྱུར་བས་རྟེན་འདི་ཉིད་ཤིན་ཏུ་དོན་ཆེ་
བ་དང་། དལ་འབྱོར་ཚང་བའི་རྟེན་འདི་ཉིད་རྙེད་དཀའ་ཞིང་རྙེད་ན་
དོན་ཤིན་ཏུ་ཆེ་བས་ན་རྟེན་འདི་ཉིད་ལ་སྙིང་པོ་བླང་དགོས་པ་དོན་གྱིས་
གོ་བར་འགྱུར་བའི་ཕྱིར་རོ། །
༈ གཉིས་པ་སྙིང་པོ་ཇི་ལྟར་ལེན་པའི་ཚུལ་ལ། སྐྱེས་བུ་ཆུང་
ངུ་དང་ཐུན་མོང་བའི་ལམ་གྱི་རིམ་པ་ལ་བློ་སྦྱང་བ། སྐྱེས་བུ་འབྲིང་དང་
ཐུན་མོང་བའི་ལམ་གྱི་རིམ་པ་ལ་བློ་སྦྱང་བ། སྐྱེས་བུ་ཆེན་པོའི་ལམ་གྱི་
རིམ་པ་ལ་བློ་སྦྱང་བའོ། །དང་པོ་ནི། །དེ་ལྟ་བུའི་དལ་འབྱོར་དེ་ཡང་



རིང་དུ་མི་གནས་པར་མྱུར་དུ་འཇིག་པའི་འཆི་བ་མི་རྟག་པ་བསམ་པ་
དང་། ཤི་བའི་འོག་ཏུ་ཡང་ཚེ་རབས་དུ་མར་མི་དགེ་བའི་ལས་སྟོབས་
ལྡན་བསགས་པའི་དབང་གིས་ངན་འགྲོར་སྐྱེས་ན་དམྱལ་བ་ལ་ཚ་གྲང་།
ཡི་དྭགས་ལ་བཀྲེས་སྐོམ། དུད་འགྲོ་ལ་གླེན་ལྐུགས་ཀྱི་སྡུག་བསྔལ་
སོགས་ཡོད་ཚུལ་བསམ་པའི་སྒོ་ནས་ངན་སོང་གསུམ་གྱི་སྡུག་བསྔལ་
ལས་ཐར་པའི་མངོན་མཐོའི་གོ་འཕང་ཐོབ་པར་བྱ་བའི་ཕྱིར་དུ་དཀོན་
མཆོག་གསུམ་ལ་སྐྱབས་སུ་འགྲོ་ཞིང་སྐྱབས་འགྲོའི་བསླབ་བྱར་སློབ་པ་
དང༌། སྡིག་སྤོང་དགེ་བ་སྒྲུབ་པའི་བླང་དོར་ལ་འབད་པ་སོགས་བྱང་
ཆུབ་ལམ་གྱི་རིམ་པ་ལས་གསུངས་པ་ལྟར་ཉམས་སུ་བླང་བར་བྱའོ།།
ཚུལ་འདི་དག་ནི། ཚད་མ་རྟག་པ་ཉིད་ཡོད་མིན། །ཞེས་པ་ནས། མ་
ཡིན་ཁྱད་པར་མེད་ཕྱིར་རོ། །ཞེས་པའི་བར་གྱིས་བསྟན། གཞུང་འདི་
དག་གིས་དབང་ཕྱུག་རྟག་པ་འཇིག་རྟེན་གྱི་བྱེད་པ་པོའམ་རྒྱུ་ཡིན་པ་
བཀག་སྟེ་འཇིག་རྟེན་རྣམས་རང་གི་རྒྱུར་གྱུར་པའི་མི་རྟག་པ་ལས་བྱུང་
བར་བསྟན་པའི་སྒོ་ནས་འདུས་བྱས་ཐམས་ཅད་མི་རྟག་པ་ཡིན་པ་དང་།
འཇིག་རྟེན་གྱི་གནས་ལུས་ལོངས་སྤྱོད་རྣམས་དབང་ཕྱུག་རྟག་པ་ལས་
བྱུང་བ་བཀག་སྟེ་དེ་དག་རང་གི་རྒྱུར་གྱུར་བའི་ཟག་བཅས་ཀྱི་ལས་
ལས་བྱུང་བར་བསྟན་ཅིང་། དེ་ཡང་ཟག་བཅས་མི་དགེ་བའི་ལས་ལ་
བརྟེན་ནས་ངན་འགྲོར་སྐྱེས་ཏེ་སྡུག་བསྔལ་མྱོང་ཚུལ་དང་། ངན་འགྲོའི་
སྡུག་བསྔལ་ལས་སྐྱོབ་པའི་ནུས་པ་དཀོན་མཆོག་གསུམ་ལ་ཡོད་པར་
618



ཤེས་པའི་སྒོ་ནས་དཀོན་མཆོག་གསུམ་ལ་སྐྱབས་སུ་འགྲོ་ཚུལ་དང༌།
དགེ་བ་བཅུ་ཉམས་སུ་བླངས་ན་ངན་འགྲོའི་སྡུག་བསྔལ་ལས་གྲོལ་བའི་
མངོན་མཐོའི་གོ་འཕང་ཐོབ་པར་འགྱུར་བར་བསྟན་པའི་ཕྱིར་རོ། །
༈ གཉིས་པ་སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་
པ་ལ་བློ་སྦྱང་བ་ནི། སྔར་བཤད་པ་ལྟར་ཉམས་སུ་བླངས་པ་ལས་མངོན་
མཐོ་ལྷ་མིའི་གོ་འཕང་ཙམ་ཞིག་ཐོབ་ཀྱང་སླར་ཡང་ངན་འགྲོར་སྐྱེས་
ནས་སྔར་བཤད་པ་ལྟར་གྱི་ སྡུག་བསྔལ་རྣམས་མྱོང་དགོས་ཤིང་བདེ་
འགྲོར་གནས་པའི་རིང་ལ་ཡང་མི་རྣམས་ལ་སྐྱེ་རྒ་ན་འཆི་སོགས་ཀྱི་
སྡུག་བསྔལ། ལྷ་མ་ཡིན་རྣམས་ལ་འཐབ་རྩོད་སོགས་ཀྱི་སྡུག་བསྔལ།
འདོད་ལྷ་རྣམས་ལ་འཆི་འཕོ་བ་དང་ལྟུང་བ་སོགས་ཀྱི་སྡུག་བསྔལ།
གཟུགས་ཁམས་པའི་ལྷ་རྣམས་ལ་སྤ་གོང་བ་སོགས་ཀྱི་སྡུག་བསྔལ།
གཟུགས་མེད་ཁམས་པའི་ལྷ་རྣམས་ལ་ཡང་ཁྱབ་བ་འདུ་བྱེད་ཀྱི་སྡུག་
བསྔལ་ཡོད་ཚུལ་རྣམས་བསམ་ལ། འཁོར་བ་སྤྱི་དང་བྱེ་བྲག་གི་སྡུག་
བསྔལ་རྣམས་གང་ལས་བྱུང་བའི་རྒྱུ་ལས་དང་ཉོན་མོངས་པ་རྣམས་
ངོས་ཟིན་པར་བྱས་ཏེ་ཉེས་དམིགས་སྒོ་དུ་མ་ནས་བསམ། རྒྱུ་ལས་དང་
ཉོན་མོངས་པ་སྤོང་ནུས་སུ་མཐོང་བའི་སྒོ་ནས་འབྲས་བུ་འཁོར་བའི་
སྡུག་བསྔལ་སྤངས་པའི་ཐར་པའི་གོ་འཕང་ཐོབ་པར་འདོད་པའི་བློ་
ཤུགས་དྲག་སྦྱང་། འཁོར་བ་གང་ལ་བརྟེན་ནས་བྱུང་བའི་རྒྱུ་ལས་དང་
ཉོན་མོངས་པ་སྤོང་བ་ཡང་བདག་འཛིན་སྤོང་བ་ལ་རག་ལས་པར་



མཐོང་བའི་སྒོ་ནས་བདག་མེད་རྟོགས་པའི་ཤེས་རབ་ཁྱད་པར་ཅན་
རྒྱུད་ལ་བསྐྱེད་པའི་ཐབས་ལ་འབད་པར་བྱ། བདག་མེད་རྟོགས་པའི་
ཤེས་རབ་ཁྱད་པར་ཅན་རྒྱུད་ལ་སྐྱེ་བ་ཏིང་ངེ་འཛིན་ཁྱད་པར་ཅན་རྒྱུད་
ལ་སྐྱེ་བ་ལ་རག་ལས་ཤིང༌། ཏིང་ངེ་འཛིན་ཁྱད་པར་ཅན་རྒྱུད་ལ་སྐྱེ་བ་
ཚུལ་ཁྲིམས་རྣམ་པར་དག་པ་བསྲུང་བ་ལ་རག་ལས་པར་མཐོང་བའི་སྒོ་
ནས་ཁས་བླངས་པའི་ཚུལ་ཁྲིམས་མཐའ་དག་མིག་གི་འབྲས་བུ་ལྟར་
བསྲུང་བ་ལ་འབད་པར་བྱ། མདོར་བསྡུ་ན་འཁོར་བ་མཐའ་དག་སྡུག་
བསྔལ་གྱི་རང་བཞིན་དུ་ཤེས་པར་བྱས་ཏེ་བསླབ་པ་རིན་པོ་ཆེ་རྣམ་པ་
གསུམ་ལ་བརྟེན་ནས་རྣམ་གྲོལ་ཐར་པའི་གོ་འཕང་མངོན་དུ་བྱེད་པ་
ཡིན་ནོ། །ཚུལ་འདི་དག་ནི་བདེན་བཞིའི་རྣམ་པ་སྟོན་པའི་གཞུང་རྣམས་
ཀྱིས་གསལ་བར་བསྟན་ཏེ་ངེས་སླའོ། །
༈ གསུམ་པ་སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱང་བ་
ནི། སྔར་བཤད་པ་དེ་ལྟར་ཉམས་སུ་བླངས་པས་ཐར་པའི་གོ་འཕང་
ཙམ་ཐོབ་ཀྱང་སྐྱོན་སྤངས་པ་ཕྱོགས་རེ་བ་དང་། ཡོན་ཏན་རྫོགས་པ་
ཕྱོགས་རེ་བ་ཡིན་གྱི། སྐྱོན་མཐའ་དག་ཟད་པ་དང་ཡོན་ཏན་ཐམས་
ཅད་རྫོགས་པ་མ་ཡིན་པས་རང་དོན་ཡོངས་སུ་མ་རྫོགས་ཤིང་གཞན་
དོན་ཡང་ཉི་ཚེ་བ་ཙམ་ལས་བྱེད་མི་ནུས་ལ། མཐར་ཐེག་ཆེན་གྱི་ལམ་
དུ་ཞུགས་ནས་འཚང་རྒྱ་དགོས་པས་ཐར་པའི་གོ་འཕང་ཙམ་ཐོབ་བྱ་
མཐར་ཐུག་ཏུ་མི་བྱ་བར་ཐེག་པ་ཆེན་པོའི་ལམ་དུ་འཇུག་པར་བྱའོ། །དེ་
620



ཡང་རིག་པའི་ཡ་མཐའ་ཐུག་མེད་དུ་སྒྲུབ་པའི་རིགས་པ་ལ་བརྟེན་ནས་
འཁོར་བ་ལ་ཐོག་མའི་མཐའ་མེད་པར་གཏན་ལ་ཕབ། དེ་ནས་རང་
ཉིད་ཀྱིས་འཁོར་བར་སྐྱེ་བ་གྲངས་མེད་པ་ཞིག་བླངས་པས་སེམས་ཅན་
ཐམས་ཅད་ཀྱིས་བདག་གི་མ་མ་བྱས་པ་མེད། མ་ནམ་བྱས་རེས་ཀྱིས་
ཚེ་འདིའི་མ་བཞིན་དུ་སྒོ་སྣ་ཚོགས་ནས་དྲིན་གྱིས་བསྐྱངས་པ་ཤ་སྟག་
ཡིན་པས་དྲིན་ལན་ཅི་ནས་ཀྱང་གཞལ་དགོས་སྙམ་དུ་བསམ། དྲིན་
ལན་ཇི་ལྟར་གཞལ་བར་བྱ་ན། ཟས་གོས་གནས་མལ་ལ་སོགས་པས་
དྲིན་ལན་མཇལ་བ་ཡང་དྲིན་ལན་ཕལ་པ་ཙམ་ཡིན་མོད། །དྲིན་ལན་
རྣམ་དག་ཏུ་འགྱུར་བ་ལ་ནི་མར་གྱུར་ སེམས་ཅན་ཐམས་ཅད་སྡུག་
བསྔལ་གྱིས་མནར་ཞིང་བདེ་བས་ཕོངས་པའི་ཚུལ་བསམ་པའི་སྒོ་ནས་
དེ་དག་སྡུག་བསྔལ་དང་བྲལ་ན་ཅི་མ་རུང་སྙམ་དུ་བསམས་ཏེ། དེ་དག་
སྡུག་བསྔལ་ དང་ བྲལ་བར་ བྱའོ། །དེ་ཡང་བདག་གིས་ བྱའོ་སྙམ་དུ་
བསམ། དེ་ལྟར་བསམས་པ་ན་སེམས་ཅན་ཐམས་ཅད་ལྟ་ཞོག་སེམས་
ཅན་གཅིག་སྡུག་བསྔལ་དང་བྲལ་བར་བྱེད་པའི་ནུས་པ་ཡང་བདག་ལ་
མི་འདུག་པས། སེམས་ཅན་ཐམས་ཅད་སྡུག་བསྔལ་དང་བྲལ་བར་བྱེད་
པའི་ནུས་པ་གང་ཟག་སུ་ལ་ཡོད་སྙམ་དུ་བསམས་པ་ན། དེ་ལྟ་བུའི་
ནུས་པ་ཡང་དག་པར་རྫོགས་པའི་སངས་རྒྱས་ཁོ་ན་ལ་ཡོད་པར་ཤེས་
པའི་སྒོ་ནས་བདག་གིས་མ་སེམས་ཅན་ཐམས་ཅད་ཀྱི་དོན་དུ་ཡང་དག་
པར་རྫོགས་པའི་སངས་རྒྱས་ཀྱི་གོ་འཕང་ཅི་ནས་ཀྱང་ཐོབ་པར་བྱའོ་
621



སྙམ་དུ་སེམས་བསྐྱེད་དེ། རང་རྒྱུད་སྨིན་བྱེད་ཕ་རོལ་ཏུ་ཕྱིན་པ་དྲུག
།གཞན་རྒྱུད་སྨིན་བྱེད་བསྡུ་བའི་དངོས་པོ་བཞི་སྟེ་རྒྱལ་སྲས་ཀྱི་སྤྱོད་པ་
རླབས་པོ་ཆེ་རྣམས་ལ་བསླབས་ནས་ཡང་དག་པར་རྫོགས་པའི་སངས་
རྒྱས་ཀྱི་གོ་འཕང་མངོན་དུ་བྱེད་པ་ཡིན་ནོ། །དེ་ལྟ་བུའི་ལམ་གྱི་འགྲོས་
རྣམས་ཀྱང་བསྡུ་ན། སེམས་ཅན་ཐམས་ཅད་མར་ཤེས་པ་ལས་དྲིན་དྲན་
པ་འབྱུང་བ་དང་། དེ་ལས་དྲིན་དུ་གཟོ་བ་འབྱུང་བ་དང་། དེ་ལས་ཡིད་
འོང་གི་བྱམས་པ་འབྱུང་བ་དང། དེ་ལས་བརྩེ་བ་སྙིང་རྗེ་ཆེན་པོ་འབྱུང་
བ་དང་། དེ་ལས་ལྷག་བསམ་རྣམ་དག་འབྱུང་བ་དང༌། དེ་ལས་ཀུན་
རྫོབ་བྱང་ཆུབ་ཀྱི་སེམས་འབྱུང་བ་དང༌། དེ་ལས་བླ་ན་མེད་པའི་བྱང་
ཆུབ་འབྱུང་བ་སྟེ་རྒྱུ་འབྲས་མན་ངག་བདུན་མ་ཞེས་བྱ་བར་འགྱུར་བ་
ཡིན་ནོ། །ཚུལ་འདི་དག་ནི། སྒྲུབ་བྱེད་ཐུགས་རྗེ་གོམས་ལས་དེ། །ཞེས་
སོགས་རྒྱུ་ཕུན་ཚོགས་སྟོན་པའི་གཞུང་རྣམས་ཀྱིས་བསྟན་པ་ཡིན་ནོ།།
དེས་ན་རྩ་འགྲེལ་གྱི་གཞུང་འདི་དག་གིས་བསྟན་པ་ལ་འཇུག་པའི་སྒོ་
དམ་པ་སྐྱབས་འགྲོའི་བསླབ་བྱ་རྣམས་ཀྱང་རིགས་ལམ་ལས་དྲངས་
ནས་ཕྱིན་ཅི་མ་ལོག་པར་བསྟན་ཏེ། འབྲས་བུ་ཕུན་ཚོགས་སྟོན་པའི་
གཞུང་རྣམས་ཀྱིས་ཁྱད་པར་གསུམ་ལྡན་གྱི་བདེ་བར་གཤེགས་པའི་གོ་
འཕང་བརྙེས་པའི་སྐྱོབ་པ་མཐར་ཐུག་སྐྱབས་ཡུལ་དུ་གྱུར་པའི་སངས་
རྒྱས་དཀོན་མཆོག་དང་། རྒྱུ་ཕུན་ཚོགས་སྟོན་པའི་རྩ་འགྲེལ་གྱི་གཞུང་
དེ་དག་རྣམས་ཀྱིས་ཐབས་ཁྱད་པར་ཅན་གྱིས་ཟིན་པའི་སྟོང་ཉིད་མངོན་
622



སུམ་ གྱིས་རྟོགས་ པའི་ ལམ་ བདེན་ དང་། དེ་ འདྲའི་ ལམ་ བདེན་ གྱི་
སྟོབས་ ཀྱིས་ སྒྲིབ་པ་ཅི་ རིགས་ པ་ སྤངས་པའི་འགོག་བདེན་གཉིས་
སྐྱབས་ཡུལ་དུ་གྱུར་པའི་ཆོས་དཀོན་མཆོག་ཏུ་བསྟན་པ་ལ་བརྟེན་ནས་
དེ་གཉིས་ཚུལ་བཞིན་དུ་ཉམས་སུ་ལེན་པའི་འཕགས་པའི་གང་ཟག་
རྣམས་སྐྱབས་ཡུལ་དུ་གྱུར་པའི་དགེ་འདུན་དཀོན་མཆོག་ཏུ་དོན་གྱིས་
གོ་བར་འགྱུར་བའི་ཕྱིར། དེ་ལྟར་ན་རྩ་འགྲེལ་དེ་དག་གིས་བཅོམ་ལྡན་
འདས་ཀྱི་རྣམ་དཀར་གྱི་མཛད་པ་ཐམས་ཅད་ཡོངས་སུ་རྫོགས་པར་
བསྟན་པ་ཡིན་ཏེ། བསམ་པ་ཕུན་ཚོགས་སྟོན་པའི་རྩ་འགྲེལ་གྱི་གཞུང་
རྣམས་ཀྱིས་སྟོན་པས་དང་པོར་བྱང་ཆུབ་ཀྱི་མཆོག་ཏུ་སེམས་བསྐྱེད་
པའི་ཚུལ་བསྟན། སྦྱོར་བ་ཕུན་ཚོགས་སྟོན་པའི་གཞུང་རྣམས་ཀྱིས་བར་
དུ་བསྐལ་པ་གྲངས་མེད་གསུམ་དུ་ཚོགས་བསགས་པའི་ཚུལ་བསྟན།
ཁྱད་པར་གསུམ་ལྡན་གྱི་བདེ་བར་གཤེགས་པ་སྟོན་པའི་གཞུང་རྣམས་
ཀྱིས་མཐར་རྡོ་རྗེ་གདན་གྱི་སྤོ་ལ་མངོན་པར་རྫོགས་པར་སངས་རྒྱས་
པའི་ཚུལ་བསྟན། སྐྱོབ་པ་སྟོན་པའི་རྩ་འགྲེལ་གྱི་གཞུང་རྣམས་ཀྱིས་
མངོན་པར་རྫོགས་པར་སངས་རྒྱས་ནས་ཆོས་ཀྱི་འཁོར་ལོ་བསྐོར་བའི་
ཚུལ་ བསྟན་ པའི་ ཕྱིར། །རྒྱུ་མཚན་དེ་ དག་ གིས་ ཕྱིར། གྲོལ་ བ་ དོན་
གཉེར་ བ་ རྣམས་ ཀྱིས་ རྩ་ འགྲེལ་ གྱི་ གཞུང་ འདི་ དག་ གསུང་ རབ་
དགོངས་འགྲེལ་དང་བཅས་པ་གདམས་པར་འཆར་བའི་ཐབས་མཆོག་
ཏུ་བཟུང་སྟེ་ཐོས་བསམ་གྱིས་གཏན་ལ་ཕབ་ནས་དོན་ཉམས་སུ་ལེན་པ་
623



ལ་རྩལ་ཅི་ཡོད་ཀྱིས་འབད་པར་བྱའོ། །
༈ གསུམ་པ་ཚད་མའི་སྒོ་ནས་བསྟོད་པའི་དགོས་པ་བཤད་
པ་ནི། །སློབ་དཔོན་ཕྱོགས་ ཀྱི་གླང་པོས་བཅོམ་ལྡན་འདས་ལ། ཚད་
མར་གྱུར་པ་འགྲོ་ལ་ཕན་བཞེད་པ། ཞེས་སོགས་ཚད་མའི་སྒོ་ནས་
བསྟོད་པ་ཆོས་ཅན། དགོས་པ་ཡོད་དེ། བཅོམ་ལྡན་འདས་ཀྱི་གསུང་
རབ་ནས་བཤད་པ་ལྟར་གྱི་ཚད་མ་རྣམ་པ་གཉིས་འཁོར་དང་བཅས་པ་
ཕྱིན་ཅི་མ་ལོག་པར་བསྟན་པ་ཡིན་ནོ་ཞེས་ཤེས་པར་བྱ་བའི་ཆེད་ཡིན་
པའི་ ཕྱིར། དེ་ལྟར་ཤེས་པ་ལ་ཆོས་ཅན། དགོས་པ་ཡོད་དེ། གྲོལ་བ་
དོན་གཉེར་བ་རྣམས་ཀྱིས་བླང་དོར་གྱི་གནས་ལ་བཅོམ་ལྡན་འདས་ཀྱི་
གསུང་རབ་ནས་བཤད་པ་ལྟར་གྱི་ཚད་མས་ངེས་པ་ལེགས་པར་དྲངས་
ནས་ཉམས་སུ་ལེན་དགོས་སོ་ཞེས་ཤེས་པར་བྱ་བའི་ཆེད་ཡིན་པའི་
ཕྱིར། དེ་ལྟར་ཉམས་སུ་བླངས་པ་ལ་དགོས་པ་ཡོད་དེ། དེ་ལྟར་ཉམས་
སུ་བླངས་པ་ལ་བརྟེན་ནས་གཞན་དོན་འབད་མེད་ལྷུན་གྲུབ་ཏུ་མཛད་
པའི་ཚད་མའི་སྐྱེས་བུའི་གོ་འཕང་བདེ་བླག་ཏུ་འཐོབ་པར་འགྱུར་བའི་
ཕྱིར་རོ། །དགེ་འདིས་རིགས་པའི་གཞུང་ལུགས་ལ་བརྟེན་ནས། །སྟོན་
དང་བསྟན་ལ་ཡིད་ཆེས་རྙེད་པའི་མཐུས། །རྒྱལ་བའི་དམ་ཆོས་མ་ལུས་
ཡོངས་ བཟུང་ སྟེ། །བླ་ མེད་ རྫོགས་ པའི་ བྱང་ ཆུབ་ མྱུར་ ཐོབ་ ཤོག
།ཅེས་ཐར་ལམ་གསལ་བྱེད་ཚད་མ་གྲུབ་པའི་ལེའུའི་གཞུང་དོན་ལམ་
གྱི་རིམ་པར་བསྒྲིགས་ནས་ཉམས་སུ་ལེན་ཚུལ་གོ་བདེ་བར་བརྗོད་པ་
624



འདི་ནི། ཆོས་ཀྱི་རྒྱལ་པོ་ཙོང་ཁ་པ་ཡབ་སྲས་ཀྱི་གསུང་རབ་དང་། བླ་
མ་དམ་པའི་མན་ངག་ལ་བརྟེན་ནས་རིགས་པའི་གཞུང་ལུགས་ཀྱི་དོན་
ལ་བློ་གྲོས་ཀྱི་སྣང་བ་ཅུང་ཟད་ཐོབ་པའི་སྙོམས་ལས་པ་བསྟན་པ་དར་
བཟང་གིས་ཆོས་གྲྭ་ཆེན་པོ་བཀྲ་ཤིས་ལྷུན་པོ་དཔལ་གྱི་སྡེ་ཆེན་ཕྱོགས་
ཐམས་ཅད་ལས་རྣམ་པར་རྒྱལ་བའི་གླིང་དུ་སྦྱར་བའོ།། །།འདིས་ཀྱང་
བསྟན་པ་དང་སེམས་ཅན་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག།
ཚད་མའི་ལམ་བསྒྲིགས་པར་དུ་བསྐྲུན་པའི་དགེས། རྒྱལ་བསྟན་ཡང་
དར་ བསྟན་ འཛིན་ གཙུག་ རྒྱན་ མཆོག །རྒྱལ་ དབང་ ཡབ་ སྲས་
ཞབས་པད་བསྐལ་བརྒྱར་བརྟན། །མཛད་འཕྲིན་བསྟན་འགྲོའི་དཔལ་
དུ་ལྷུན་གྲུབ་ཤོག །རྒྱུ་སྦྱོར་བྱེད་པོའི་བཅས་རང་ཉེས་པའི་ཚོགས།།
མྱུར་དུ་ བྱང་ ཞིང་སྐྱེ་བའི་ འཕྲེང་བ་ཀུན། །མ་རྣམས་དོན་དུ་ འཇམ་
དབྱངས་ཤཱནྟི་པའི། །བསྟན་ལ་ཐོས་བསམ་བསྒོམ་པ་མཐརཕྱིན་ཤོག།
པར་འདི་དཀྱིལ་ཁང་མདོ་སྔགས་ལེགས་བཤད་སྒྲོགས་པའི་གྲྭ་ཚང་དུ་
བཞུགས། མངྒ་ལཾ།།
625



༄༅། །ས་ལམ་གྱི་རྣམ་གཞག་གོ་བདེ་བའི་ངག་
གིས་བཤད་པ་བཞུགས་སོ། །
༄༅། །ཐར་ལམ་མཆོག་སྟོན་མཉམ་མེད་ཤཱཀྱའི་ཏོག །ས་
ལམ་མཐར་ཕྱིན་རྒྱལ་ཚབ་མི་ཕམ་མགོན། །ཟབ་ལམ་མཆོག་མངའ་རྗེ་
བཙུན་མཁྱེན་པའི་ གཏེར། །འགོག་ལམ་མཐར་ཕྱིན་གསུམ་ལ་ཕྱག་
འཚལ་ལོ། །རྒྱལ་བའི་མཁྱེན་བརྩེ་གཅིག་བསྡུས་ཙོང་ཁ་པ། །མགོན་
དེའི་བསྟན་པ་གསལ་མཛད་དགེ་འདུན་གྲུབ། །དེ་སྲས་ཐུ་བོ་སངས་
རྒྱས་དཔལ་རིན་ཞབས། །རྣམ་གསུམ་དབྱེར་མེད་ཞབས་ལ་སྙིང་ནས་
འདུད། །བསྟན་ པའི་ མངའ་ བདག་ བློ་ བཟང་ བསྟན་ པའི་ ཞབས།།
འཇམ་དབྱངས་གཉིས་པ་བློ་གྲོས་རྒྱལ་མཚན་སོགས། །རྩ་རྒྱུད་བླ་མ་
རྣམས་ལ་ཕྱག་འཚལ་ནས། །ས་དང་ལམ་གྱི་རྣམ་གཞག་བཤད་པར་བྱ།
༈ །དེ་ལ་འདིར་གྲོལ་བ་དོན་གཉེར་གྱི་སྐྱེས་བུ་ལས་དང་པོ་བ་རྣམས་
ཀྱིས་ས་ལམ་བསྒྲོད་ཚུལ་གྱི་རྣམ་པར་གཞག་པ་འཆད་པར་བྱེད་པ་ལ།
ཐེག་པ་གསུམ་གྱི་ལམ་བསྒྲོད་ཚུལ་སྤྱིར་བསྟན་པ།
༈ ཐེག་ པ་ གསུམ་ གྱི་ ལམ་བསྒྲོད་ཚུལ་ སྤྱིར་ བསྟན་ པ་ དང་།
ཐེག་ཆེན་གྱི་ས་ལམ་གྱི་རྣམ་གཞག་བྱེ་བྲག་ཏུ་བཤད་པ་གཉིས། དང་པོ་
ནི། ཐོག་མར་ ལམ་གྱི་རྩ་བ་བཤེས་གཉེན་མཚན་ཉིད་དང་ལྡན་པ་
འབད་པ་ཆེན་པོས་ཚུལ་བཞིན་དུ་བསྟེན་ཏེ། དེའི་མཐུ་ལས་དལ་འབྱོར་
རྙེད་དཀའ་དོན་ཆེ་བསམ་པའི་སྒོ་ནས་དལ་འབྱོར་གྱི་རྟེན་ལ་སྙིང་པོ་
626



ལེན་འདོད་ཀྱི་བློ་བཅོས་མ་མིན་པ་གཅིག་བསྐྱེད་པར་བྱས་ལ། དེ་ནས་
རྙེད་པར་དཀའ་ཞིང་རྙེད་ན་དོན་ཤིན་ཏུ་ཆེ་བའི་དལ་འབྱོར་གྱི་རྟེན་འདི་
ཉིད་རིང་དུ་མི་གནས་པའི་འཆི་བ་མི་རྟག་པ་བསམ་པ་དང་། ཤི་ནས་
ཀྱང་ལས་ངན་པའི་དབང་གིས་ངན་འགྲོར་སྐྱེས་ནས་སྡུག་བསྔལ་དཔག་
ཏུ་མེད་པ་མྱོང་ཚུལ་སྒོམ་པ་ལ་འབད་པར་བྱ། དེ་ནས་དཀོན་མཆོག་
གསུམ་གྱི་ཡོན་ཏན་བསམས་ཏེ་ཡིད་ཆེས་པའི་སྒོ་ནས་ངན་འགྲོའི་སྡུག་
བསྔལ་ལས་ཐར་བའི་ཕྱིར་དུ་དཀོན་མཆོག་གསུམ་ལ་སྐྱབས་སུ་འགྲོ་བ་
དང༌། དེའི་བསླབ་བྱ་ལ་འབད་པ་ཆེན་པོས་བསླབ་པར་བྱ་ཞིང་། དེ་
ནས་དཀར་ཆོས་ཐམས་ཅད་ཀྱི་རྩ་བ་ལས་འབྲས་ལ་ཡིད་ཆེས་ཀྱི་དད་
པ་བསྐྱེད་དེ་དགེ་མི་དགེའི་འཇུག་ལྡོག་ལ་འབད་ཅིང་། སྟོབས་བཞི་
ཚང་བའི་སྒོ་ནས་བཤགས་བསྡོམས་ ལ་བརྩོན་པར་བྱའོ། །དེ་ནས་
འཁོར་བ་སྤྱི་དང་བྱེ་བྲག་གི་ཉེས་དམིགས་ལེགས་པར་བསམ་པའི་སྒོ་
ནས་འཁོར་བ་སྤྱི་ལས་ཡིད་འབྱུང་བའི་བསམ་པས་དྲངས་པའི་ཐར་པ་
དོན་གཉེར་གྱི་བསམ་པ་ཤུགས་དྲག་སྐྱེད་ལ། དེ་ནས་འཁོར་བ་གང་
ལས་འབྱུང་བའི་རྒྱུ་ལས་དང་ཉོན་མོངས་པ་ངོས་ཟིན་པར་བྱས་ཏེ་དེ་
སྤོང་འདོད་ཀྱི་བློ་ཤུགས་དྲག་སྐྱེད་ཅིང་། དེ་ནས་འཁོར་བ་ལས་གྲོལ་
བར་བྱེད་པའི་ཐབས་བསླབ་པ་རིན་པོ་ཆེ་རྣམ་པ་གསུམ་པོ་སྤྱི་དང་ཁྱད་
པར་དུ་རང་གི་ཁས་བླངས་པའི་སོ་སོར་ཐར་པའི་ཚུལ་ཁྲིམས་ཀྱི་བསླབ་
པ་ཚུལ་བཞིན་དུ་ཉམས་སུ་ལེན་པ་ནི་བྱང་ཆུབ་རྣམ་པ་གསུམ་གང་དུ་
627



བསྒྲོད་པར་བྱེད་ཀྱང་མེད་མི་རུང་གི་ཉམས་ལེན་གྱི་རིམ་པ་ཡིན་ནོ།
།དེ་ཡང་ཉན་ཐོས་ཀྱི་རིགས་ཅན་བརྩོན་འགྲུས་ཤིན་དུ་མྱུར་བས་ཉན་
ཐོས་ཀྱི་བྱང་ཆུབ་དོན་གཉེར་གྱི་བསམ་པ་དང་གང་ཟག་རང་སྐྱ་ཐུབ་
པའི་རྫས་ཡོད་ཀྱིས་སྟོང་པའི་སྟོང་ཉིད་རྟོགས་པའི་ཤེས་རབ་ལེགས་
པར་བསྒོམས་ཏེ་ཚེ་དང་པོ་ལ་ཉན་ཐོས་ཀྱི་ཚོགས་ལམ་གྱིས་བསྡུས་
པའི་ཡོན་ཏན་རྣམས་མངོན་དུ་བྱེད་ལ། ཚེ་གཉིས་པ་ལ་ཉན་ཐོས་ཀྱི་
སྦྱོར་ལམ་གྱིས་བསྡུས་པའི་ཡོན་ཏན་རྣམས་མངོན་དུ་བྱེད་ཅིང་། ཚེ་
གསུམ་པ་ལ་ཉན་ཐོས་ཀྱི་མཐོང་ལམ་སོགས་ལམ་ཕྱི་མ་རྣམས་མངོན་
དུ་ བྱས་ཏེ་དགྲ་བཅོམ་པའི་འབྲས་བུ་ ཐོབ་ པར་ འགྱུར་བ་ཡིན་ཏེ།
མཛོད་ལས། མྱུར་བ་སྲིད་པ་གསུམ་གྱིས་མཐར། ཞེས་གསུངས་པའི་
ཕྱིར། དེ་ཡང་ཞིབ་ཏུ་བཤད་ན། རིན་ཆེན་ཕྲེང་བ་ལས། ཇི་ལྟར་ཉན་
ཐོས་ཐེག་པ་ལ། །ཉན་ཐོས་ས་ནི་བརྒྱད་བཤད་པ། །དེ་བཞིན་ཐེག་པ་
ཆེན་པོ་ལ། །བྱང་ཆུབ་སེམས་དཔའི་ས་བཅུའོ། །ཞེས་ཐེག་དམན་གྱི་ས་
ལ་བརྒྱད་དང་། བྱང་སེམས་ཀྱི་ས་ལ་བཅུར་གསུང་ཞིང་། མདོ་ལས།
དཀར་པོ་རྣམ་པར་མཐོང་བའི་ས་ལ་སོགས་པའི་དམན་པ་ས་བརྒྱད་
གསུངས། འགྲེལ་ པ་ དོན་ གསལ་ ལས། ཉན་ ཐོས་ ལ་ སོགས་ པའི་
རིགས་དང༌། འབྲས་བུ་དང་པོ་ལ་ཞུགས་པ་དང་། རྒྱུན་དུ་ཞུགས་པ་
དང༌། ལན་ཅིག་ཕྱིར་འོང་བ་དང་། ཕྱིར་མི་འོང་བ་དང༌། དགྲ་བཅོམ་པ་
ཉིད་ཅེས་བྱ་བ་དྲུག་དང༌། ཚུལ་གསུམ་རྣམ་པར་བཞག་པར་དགོངས་
628



པས་བསྡུས་པ་ལྷག་མ་ཞུགས་པ་གསུམ་དང་། རང་སངས་རྒྱས་རྣམས་
གོ་ རིམ་ བཞིན་ དུ། རིགས་ དང༌། བརྒྱད་ པ་ དང༌། མཐོང་ བ་ དང་།
བསྲབས་པ་དང་། འདོད་ཆགས་དང་བྲལ་བ་དང་། བྱས་པ་རྟོགས་པ་
དང༌། ཉན་ཐོས་དང་། རང་སངས་རྒྱས་ཀྱི་ས་རྣམས་དང་། ཞེས་དམན་
པ་ས་བརྒྱད་ཀྱི་ངོས་འཛིན་གསུངས་པ་ལྟར་བཤད་ན། ཉན་ཐོས་ཀྱི་
ཚོགས་ལམ་ལ་དཀར་པོ་རྣམ་པར་མཐོང་བའི་ས་ཞེས་བྱ་སྟེ། ཐར་ལམ་
གྱིས་བསྡུས་པའི་དཀར་པོའི་ཆོས་ཀྱི་ཡོན་ཏན་རྣམ་པར་མཐོང་བ་སྟེ་
དང་པོར་ཐོབ་པའི་མངོན་རྟོགས་ཡིན་པའི་ཕྱིར། ཉན་ཐོས་ཀྱི་སྦྱོར་ལམ་
ལ་རིགས་ཀྱི་ས་ཞེས་བྱ་སྟེ། དེ་ཐོབ་ནས་རང་གི་རིགས་ལ་མི་འཁྲུལ་
བར་ཉན་ཐོས་ཀྱི་བྱང་ཆུབ་ཏུ་རིགས་ངེས་པའི་ཕྱིར། སྒྲ་བཤད་འདི་ནི་
གཙོ་བོར་ཞི་བ་བསྒྲོད་པ་གཅིག་པུ་བའི་ཉན་ཐོས་ཀྱི་དབང་དུ་བྱས་པར་
གསེར་འཕྲེང་ལས་གསུངས་སོ། །རྒྱུན་ཞུགས་ཞུགས་པའི་མངོན་རྟོགས་
ལ་ བརྒྱད་ པའི་ ས་ ཞེས་ བྱ་ སྟེ། དེ་ དགྲ་ བཅོམ་ འབྲས་ གནས་ ནས་
བགྲངས་པའི་བརྒྱད་པ་ཡིན་པའི་ཕྱིར་། རྒྱུན་ཞུགས་འབྲས་གནས་ཀྱི་
མངོན་རྟོགས་ལ་མཐོང་བའི་ས་ཞེས་བྱ་སྟེ། དེ་བདག་མེད་མངོན་སུམ་
གྱིས་མཐོང་བའི་སྟོབས་ཀྱིས་མཐོང་སྤངས་ཀུན་སྦྱོར་གསུམ་སྤངས་པ་
ཙམ་གྱིས་རབ་ཏུ་ཕྱེ་བའི་མངོན་རྟོགས་ཡིན་པའི་ཕྱིར། ཕྱིར་འོང་འབྲས་
གནས་ཀྱི་མངོན་རྟོགས་ལ་བསྲབས་པའི་ས་ཞེས་བྱ་སྟེ། དེ་འདོད་པ་ལ་
འདུན་པའི་ཉོན་མོངས་ཀྱི་སུམ་གཉིས་སྤངས་པའི་སྒོ་ནས་བསྲབས་པར་
629



བྱས་པའི་མངོན་རྟོགས་ཡིན་པའི་ཕྱིར། ཕྱིར་མི་འོང་འབྲས་གནས་ཀྱི་
མངོན་རྟོགས་ལ་འདོད་ཆགས་དང་བྲལ་བའི་ས་ཞེས་བྱ་སྟེ། དེ་འདོད་
པ་ལ་འདུན་པའི་འདོད་ཆགས་དང་བྲལ་བའི་མངོན་རྟོགས་ཡིན་པའི་
ཕྱིར། ཉན་ཐོས་དགྲ་བཅོམ་གྱི་མངོན་རྟོགས་ལ་བྱས་པ་རྟོགས་པའི་ས་
ཞེས་བྱ་སྟེ། དེ་ཟག་པ་ཟད་པ་ལ་སོགས་པའི་བྱ་བ་བྱས་པ་རྟོགས་པ་སྟེ་
ཐོབ་པའི་མངོན་རྟོགས་ཡིན་པའི་ཕྱིར། རང་རྒྱལ་གྱི་མངོན་རྟོགས་ལ་
རང་སངས་རྒྱས་ཀྱི་ས་ཞེས་བྱ་སྟེ། དེ་སྲིད་པ་ཐ་མའི་ཚེ་སློབ་དཔོན་
གཞན་ལ་མ་བརྟེན་པར་རང་གཅིག་པུ་སངས་རྒྱས་པ་སྟེ་རང་གི་བྱང་
ཆུབ་མངོན་དུ་བྱེད་པའམ་བྱས་པའི་མངོན་རྟོགས་ཡིན་པའི་ཕྱིར། འདི་
དག་ནི་སྒྲ་བཤད་པའི་དབང་དུ་བྱས་པ་ཙམ་ཡིན་གྱི་ཁྱབ་པ་ཁས་ལེན་
པ་མ་ཡིན་ནོ། །འགྲེལ་པ་དོན་གསལ་དུ། དཀར་པོ་རྣམ་པར་མཐོང་
བའི་ས་གཞག་ནས། ཞུགས་པ་ལྷག་མ་གསུམ་གྱི་མངོན་རྟོགས་ལ་ཉན་
ཐོས་ཀྱི་ས་ཞེས་བཤད་པའི་སྒོ་ནས་དམན་པ་ས་བརྒྱད་གསུངས་པ་ནི།
ཐེག་པ་གསུམ་གྱི་རྣམ་གཞག་གསལ་བར་བསྟན་པའི་ཕྱིར་དུ་ཡིན་ནོ།
།དེས་ན་ཉན་ཐོས་ཀྱི་བྱང་ཆུབ་དོན་གཉེར་གྱི་བསམ་པ་བཅོས་མ་མ་
ཡིན་པ་ནམ་རྒྱུད་ལ་སྐྱེས་པའི་ཚེ་ཉན་ཐོས་ཀྱི་ཚོགས་ལམ་ཐོབ་པ་དང་།
དེ་ནས་གང་ཟག་རང་སྐྱ་ཐུབ་པའི་རྫས་ཡོད་ཀྱིས་སྟོང་པའི་སྟོང་ཉིད་ལ་
དམིགས་པའི་ཞི་ལྷག་ཟུང་འབྲེལ་ནམ་ཐོབ་པ་ན་ཉན་ཐོས་ཀྱི་སྦྱོར་ལམ་
ཐོབ་ པར་ འཇོག་ དགོས་ སམ་ སྙམ་མོ། །ཉན་ཐོས་ ཀྱི་ ལམ་ གྱི་ རྣམ་
630



གཞག་རྒྱས་པར་གཞན་དུ་ཤེས་པར་བྱའོ། །རང་རྒྱལ་གྱི་རིགས་ཅན་
ལས་དང་པོ་པ་རྣམས་ནི་རང་རྒྱལ་གྱི་བྱང་ཆུབ་དོན་གཉེར་གྱི་བསམ་པ་
དང༌། གཟུང་འཛིན་གཉིས་སྟོང་རྟོགས་པའི་ལྟ་བ་གཉིས་ཉམས་སུ་ལེན་
པར་བྱེད་ལ། དེ་ཡང་རང་རྒྱལ་གྱི་བྱང་ཆུབ་དོན་གཉེར་གྱི་བསམ་པ་
བཅོས་མ་མིན་པ་ནམ་སྐྱེས་པའི་ཚེ། རང་རྒྱལ་གྱི་ཚོགས་ལམ་ཐོབ་པར་
འཇོག་པ་ སོགས་སྔར་དང་འདྲའོ། །རང་ སངས་ རྒྱས་ ཀྱི་རིགས་ཅན་
རྣམས་ནི་རང་བཞིན་གྱིས་ཉོན་མོངས་པ་ཤས་ཆུང་བས་འདུ་འཛི་ལ་མི་
དགའ་བ་དང་། སྙིང་རྗེ་ཤས་ཆུང་བས་སེམས་ཅན་གྱི་དོན་རྒྱ་ཆེན་པོ་ལ་
མི་འཇུག་ཅིང་སེམས་ལས་ཆུང་ངུར་གནས་པ་དང༌། ང་རྒྱལ་ཤས་ཆེ་
བས་སློབ་དཔོན་མེད་ཅིང་འགྲན་ཟླ་མེད་པར་རང་གི་བྱང་ཆུབ་མངོན་དུ་
བྱེད་པར་འདོད་པ་ཡིན་ལ། སྲིད་པ་ཐ་མའི་ཚེ་ཉན་ཐོས་དང་སངས་
རྒྱས་མེད་པའི་ ཞིང་ སྟོང་ པར་ སྐྱེ་བ་དང༌། སློབ་དཔོན་གཞན་ ལ་མ་
བརྟེན་པར་རང་གི་བྱང་ཆུབ་མངོན་དུ་བྱེད་ནུས་པ་དང་། རང་གི་གདུལ་
བྱ་ལ་སྒྲ་མེད་ལུས་ཀྱི་རྣམ་འགྱུར་གྱི་སྒོ་ནས་ཆོས་སྟོན་ནུས་པར་གྱུར་
ཅིག །ཅེས་པའི་སྨོན་ ལམ་ གསུམ་ འདེབས་པར་བྱེད་དོ། །འོ་ན་
ལམ་བསྒྲོད་ཚུལ་ཇི་ལྟ་བུ་སྙམ་ན། བསེ་རུ་ལྟ་བུའི་རང་སངས་རྒྱས་ཀྱི་
རིགས་ཅན་རྣམས་ནི། བསྐལ་པ་བརྒྱར་བསོད་ནམས་དང་ཡེ་ཤེས་ཀྱི་
བགྲོད་པ་བརྟེན་པའི་སྒོ་ནས་རྒྱུད་སྨིན་པར་བྱེད་ཅིང་། རང་གི་བྱང་ཆུབ་
ཐོབ་ པར་ བྱ་ བའི་ ཕྱིར་དུ། ཕུང་པོ། སྐྱེ་མཆེད། ཁམས། རྟེན་ འབྲེལ།
631



གནས་དང་གནས་མིན་པ། བདེན་པ་སྟེ་མཁས་པར་བྱ་བའི་དངོས་པོ་
དྲུག་ལ་མཁས་པར་བྱས་ནས་རང་རྒྱལ་གྱི་ཚོགས་ལམ་མངོན་དུ་བྱེད།
ཚེ་དེ་ལ་རང་གི་བྱང་ཆུབ་མངོན་དུ་བྱེད་མི་ནུས་པར་མཐོང་ནས་སྨོན་
ལམ་གསུམ་པོ་དེ་ཉིད་འདེབས་པར་བྱེད་ལ། ཤི་འཕོས་ནས་ཞིང་སྟོང་
པར་སྐྱེས་ཏེ། ཁྱིམ་ནས་ཁྱིམ་མེད་པར་རབ་ཏུ་བྱུང་ཞིང་རང་བྱུང་གིས་
བསྙེན་པར་རྫོགས་པར་བྱས་ནས་དུར་ཁྲོད་ལ་སོགས་པར་ཕྱིན་ཏེ་ཀེང་
རུས་ལ་སོགས་པ་མཐོང་བ་ན། དེས་རྐྱེན་བྱས་ནས་རྟེན་འབྲེལ་ལུགས་
འབྱུང་ཟློག་གི་ཚུལ་ལེགས་པར་བསམས་ཏེ་ལམ་ཕྱི་མ་རྣམས་རིམ་གྱིས་
བགྲོད་ནས་རང་གི་བྱང་ཆུབ་མངོན་དུ་བྱེད་པ་ཡིན་ནོ། །ཚོགས་སྤྱོད་
ཆེན་པོའི་རིགས་ཅན་རྣམས་ཀྱིས་སྔར་ལྟར་རྒྱུད་སྨིན་པར་བྱེད་པ་དང་།
མཁས་བྱའི་དངོས་པོ་དྲུག་ལ་མཁས་པར་བྱས་པའི་སྒོ་ནས་རང་རྒྱལ་གྱི་
སྦྱོར་ལམ་བཟོད་པ་འབྲིང་མན་ཆད་མངོན་དུ་བྱེད་ཅིང་། ཚེ་དེ་ལ་ལམ་
ལྷག་མ་རྣམས་བགྲོད་མི་ནུས་པར་མཐོང་ནས། སྨོན་ལམ་གསུམ་པོ་དེ་
ཉིད་འདེབས་པར་བྱེད་དོ། །ཤི་འཕོས་ནས་སྔར་ལྟར་བྱས་ནས་ལམ་ཕྱི་
མ་རྣམས་བསྒྲོད་ནས་རང་གི་བྱང་ཆུབ་མངོན་དུ་བྱེད་དོ། །ཚོགས་སྤྱོད་
ཆུང་ངུའི་རིགས་ཅན་རྣམས་ནི། སྔར་ལྟར་རྒྱུད་སྨིན་པར་བྱེད་པ་དང་
མཁས་པར་བྱས་པའི་སྒོ་ནས་རང་རྒྱལ་གྱི་མཐོང་ལམ་མན་ཆད་རྒྱུད་ལ་
སྐྱེད་པར་བྱེད། ཚེ་དེ་ལ་རང་གི་བྱང་ཆུབ་མངོན་དུ་བྱེད་མི་ནུས་པར་
མཐོང་ནས། ཤི་འཕོས་ཏེ་སྔར་ལྟར་བྱས་ནས་ཚེ་དེ་ལ་ལམ་ལྷག་མ་
632



རྣམས་བགྲོད་དེ་རང་རྒྱལ་གྱི་བྱང་ཆུབ་མངོན་དུ་བྱེད་དོ། །འདི་དག་ནི་
གསེར་འཕྲེང་ལ་བརྟེན་ནས་སློབ་དཔོན་འཕགས་པ་ཐོགས་མེད་ཀྱི་
དགོངས་པ་བཞིན་དུ་མདོར་བསྡུས་ནས་བཤད་པ་ཡིན་ལ། རྒྱས་པར་
གཞན་དུ་ཤེས་པར་བྱའོ། །འོ་ན་ཐེག་ཆེན་གྱི་ལམ་བསྒྲོད་ཚུལ་ཇི་ལྟ་བུ་
སྙམ་ན། སྔར་བཤད་པ་ལྟར་རང་ཉིད་འཁོར་བ་སྤྱི་དང་བྱེ་བྲག་གི་སྡུག་
བཇལ་ གྱིས་ མནར་ ཚུལ་ ལེགས་ པར་ བསམ། དེ་ ནས་ རིག་ པའི་ ཡ་
མཐའ་ཐུག་མེད་དུ་བསམ་པའི་སྒོ་ནས་སེམས་ཅན་ཐམས་ཅད་མར་
ཤེས་པ། དྲིན་དྲན་པ། དྲིན་དུ་བཟོ་བ། ཡིད་འོང་གི་བྱམས་པ་རྣམས་
འབད་པ་ཆེན་པོས་བསྒོམས་ནས་མཚན་ཉིད་ཚང་བ་སྐྱེས་པ་ན། རང་
ཉམས་ལ་དཔགས་ཏེ་མར་གྱུར་སེམས་ཅན་ཐམས་ཅད་འཁོར་བར་
སྡུག་བཇལ་དཔག་ཏུ་མེད་པས་མནར་ཚུལ་བསམ་པ་ན། དེ་རྣམས་
སྡུག་བཇལ་མཐའ་དག་དང་བྲལ་ན་ཅི་མ་རུང་སྙམ་པའི་སྙིང་རྗེ་ཆེན་པོ་
ངང་གིས་སྐྱེ་བར་འགྱུར་ཞིང་། དེ་ལ་བརྟེན་ནས་སེམས་ཅན་ཐམས་ཅད་
སྡུག་བཇལ་མཐའ་དག་དང་བྲལ་བར་བདག་གིས་བྱའོ་སྙམ་པའི་ལྷག་
བསམ་རྣམ་དག་སྐྱེ་བར་འགྱུར་ལ་དེ་ནས་ལེགས་པར་བསམས་པ་ན།།
སེམས་ཅན་ཐམས་ཅད་ལྟ་ཞོག་སེམས་ཅན་གཅིག་སྡུག་བཇལ་མཐའ་
དག་དང་བྲལ་བར་བྱེད་པའི་ནུས་པ་ཡང་བདག་ལ་མེད་པར་མཐོང་བ་
ན། བདག་ གིས་ སེམས་ ཅན་ ཐམས་ ཅད་ ཀྱི་དོན་ དུ་ ཡང་ དག་ པར་
རྫོགས་པའི་སངས་རྒྱས་ཀྱི་གོ་འཕང་ཅི་ནས་ཀྱང་ཐོབ་པར་བྱའོ་སྙམ་དུ་
633



བྱང་ཆུབ་ཀྱི་མཆོག་ཏུ་སེམས་བསྐྱེད་དེ། རང་རྒྱུད་སྨིན་བྱེད་ཕར་ཕྱིན་
དྲུག་དང་གཞན་རྒྱུད་སྨིན་བྱེད་བསྡུ་བའི་དངོས་པོ་བཞི་ལ་ལེགས་པར་
བསླབས་པའི་སྒོ་ནས། ལམ་ལྔ་ས་བཅུ་རིམ་གྱིས་བསྒྲོད་དེ་ཇ་ན་མེད་
པའི་བྱང་ཆུབ་མངོན་དུ་བྱེད་པ་ཡིན་ནོ།
ཐེག་ཆེན་གྱི་ས་ལམ་གྱི་རྣམ་གཞག་བྱེ་བྲག་ཏུ་
བཤད་པ། །
༈ །གཉིས་པ་ཐེག་ཆེན་གྱི་ས་ལམ་གྱི་རྣམ་གཞག་བྱེ་བྲག་ཏུ་
བཤད་པ་ལ། མོས་ སྤྱོད་ ཀྱི་སའི་རྣམ་གཞག་བཤད་པ། རབ་དགའ་
སོགས་ས་བཅུའི་རྣམ་གཞག་བཤད་པ། འབྲས་བུའི་སའི་རྣམ་གཞག་
བཤད་པ་དང་གསུམ། དང་པོ་ལ། ཚོགས་ལམ་གྱི་རྣམ་གཞག་བཤད་
པ་དང་། སྦྱོར་ལམ་གྱི་རྣམ་གཞག་བཤད་པ་གཉིས། དང་པོ་ནི། སྤྱོད་
འཇུག་ལས། བྱང་ཆུབ་སེམས་སྐྱེས་གྱུར་ན་སྐད་གཅིག་གིས། འཁོར་
བའི་བརྩོན་ རར་ བསྡམས་ པའི་ ཉམས་ ཐག་ རྣམས། །བདེ་ གཤེགས་
རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པའི་
ཕྱག་བྱར་འགྱུར། །ཞེས་གསུངས་པ་ལྟར། བྱང་ཆུབ་ཀྱི་སེམས་རྒྱུད་ལ་
ཐོག་མར་སྐྱེས་པ་ན་རྟེན་གྱི་གང་ཟག་དེ་བྱང་སེམས་དང་། ཐེག་ཆེན་གྱི་
ཚོགས་ལམ་དུ་ཞུགས་པའི་གང་ཟག་ཏུ་འཇོག་པ་ཡིན་ཏེ། ཐེག་ཆེན་
སེམས་བསྐྱེད་དང་ཐེག་ཆེན་གྱི་ཚོགས་ལམ་གཉིས་ཀ་ཐེག་ཆེན་ལམ་གྱི་
634



འཇུག་སྒོ་དང་པོ་ཡིན་པའི་ཕྱིར། དེས་ན་རང་གི་ཉེར་ལེན་དུ་གྱུར་པའི་
ལྷག་བསམ་རྣམ་དག་ལས་བྱུང་ཞིང་། ཐེག་ཆེན་གྱི་སྦྱོར་ལམ་མ་ཐོབ་
གོང་གི་ཐེག་ཆེན་གྱི་ཆོས་མངོན་རྟོགས། ཐེག་ཆེན་གྱི་ཚོགས་ལམ་གྱི་
མཚན་ ཉིད། དེ་ ལ་ དབྱེ་ན། ཐེག་ ཆེན་ ཚོགས་ ལམ་ཆུང་ངུ་དང་
། དེ་
འབྲིང་དང༌། དེ་ཆེན་པོ་སྟེ་གསུམ་དུ་ཡོད། ས་ལྟ་བུའི་སེམས་བསྐྱེད་
ཐོབ་པས་རབ་ཏུ་ཕྱེ་པའི་ཐེག་ཆེན་གྱི་ཆོས་མངོན་རྟོགས་ཆུང་ངུར་
དམིགས་པ། དང་པོའི་མཚན་ཉིད། གསེར་ལྟ་ བུའི་ སེམས་སྐྱེད་ཐོབ་
པས་རབ་ཏུ་ཕྱེ་བའི་ཐེག་ཆེན་གྱི་ཆོས་མངོན་རྟོགས་འབྲིང་དུ་དམིགས་
པ། གཉིས་པའི་མཚན་ཉིད། ཟླ་བ་ལྟ་ བུའི་ སེམས་བསྐྱེད་ཐོབ་པས་
རབ་ཏུ་ཕྱེ་བའི་ཐེག་ཆེན་གྱི་ཆོས་མངོན་རྟོགས་ཆེན་པོར་དམིགས་པ།
གསུམ་པའི་མཚན་ཉིད། དེ་ལྟར་ཡང་འགྲེལ་པ་དོན་གསལ་ལས། དེ་
ལ་དང་པོ་གསུམ་ནི་ཆུང་ངུ་དང་འབྲིང་དང་ཆེན་པོ་ཉིད་ཀྱིས་ལས་དང་
པོ་པའི་སས་བསྡུས་སོ། །ཞེས་གསུངས། དེས་ན་ཐེག་ཆེན་གྱི་ཐར་པ་ཆ་
འཐུན། དེའི་དད་པའི་ས། དེའི་ཆོས་མངོན་རྟོགས། དེའི་ཚོགས་ལམ་
རྣམས་མིང་གི་རྣམ་གྲངས་ཡིན་ནོ། །འོ་ན་ཐེག་ཆེན་གྱི་ཚོགས་ལམ་ནས་
སྦྱོར་ལམ་དུ་འཕོས་པའི་མཚམས་ཇི་ལྟ་བུ་སྙམ་ན། ཐེག་ཆེན་གྱི་ཚོགས་
ལམ་ཆེན་པོའི་གནས་སྐབས་སུ་སྟོང་ཉིད་ལ་རྩེ་གཅིག་ཏུ་གནས་པའི་ཞི་
གནས་ཀྱི་ངང་ནས་རིག་པའི་རྣམས་གྲངས་མཐའ་ཡས་པའི་སྒོ་ནས་སོ་
སོར་རྟོག་པའི་ཤེས་རབ་ཀྱིས་དཔྱད་པའི་སྟོབས་ཀྱིས་ལུས་སེམས་ཤིན་
635



4}
སྦྱངས་ཀྱི་བདེ་བ་སྐྱར་མ་སྐྱེས་པ་ན། སྟོང་ཉིད་ལ་དམིགས་པའི་ཞི་ལྷག་
ཟུང་འབྲེལ་ཐོབ་པ་ཞེས་བྱ་ཞིང་། དེའི་ཚེ་ཐེག་ཆེན་གྱི་ཚོགས་ལམ་ནས་
ཐེག་ཆེན་གྱི་སྦྱོར་ལམ་དུ་འཕོས་པར་འཇོག་པ་ཡིན་ནོ།།
༈ །གཉིས་པ་ཐེག་ཆེན་གྱི་སྦྱོར་ལམ་གྱི་རྣམ་གཞག་བཤད་
པ་ལ། མཚན་ཉིད་དང་། དབྱེ་བ་གཉིས། དང་པོ་ནི། རང་གི་ཉེར་ལེན་
དུ་གྱུར་པའི་ཐེག་ཆེན་གྱི་ཚོགས་ལམ་རྫོགས་རྗེས་སུ་བྱུང་ཞིང་། རང་གི་
ཉེར་ལེན་བྱས་པ་ལས་བྱུང་བའི་ཐེག་ཆེན་གྱི་མཐོང་ལམ་མ་སྐྱེས་གོང་
གི་ཐེག་ཆེན་གྱི་ངེས་འབྱེད་ཆ་མཐུན་དུ་དམིགས་པ། ཐེག་ཆེན་གྱི་སྦྱོར་
ལམ་གྱི་མཚན་ཉིད། དེ་ལ་དབྱེ་ན། ཐེག་ཆེན་གྱི་སྦྱོར་ལམ་དྲོད། དེའི་
སྦྱོར་ལམ་རྩེ་མོ། དེའི་སྦྱོར་ལམ་བཟོད་པ། དེའི་སྦྱོར་ལམ་ཆོས་མཆོག་
དང་ བཞིར་ ཡོད། ཤེས་ སྒྲིབ་ ཀུན་ནས་ཉོན་མོངས་བཟུང་རྟོག་ ཀུན་
བཏགས་མངོན་འགྱུར་བ་དབལ་གཞོམ་ནུས་གང་ཞིག། ཐེག་ཆེན་གྱི་
ངེས་ འབྱེད་ཆ་ འཐུན་བཞིའི་དང་པོར་དམིགས་པ། དང་པོའི་ མཚན་
ཉིད། ཤེས་སྒྲིབ་རྣམ་བྱང་བཟུང་རྟོག་ཀུན་བཏགས་མངོན་འགྱུར་བ་
དབལ་གཞོམ་ནུས་གང་ཞིག །ཐེག་ཆེན་གྱི་ངེས་འབྱེད་ཆ་མཐུན་
བཞིའི་གཉིས་པར་དམིགས་པ། གཉིས་པའི་མཚན་ཉིད་ཤེས་སྒྲིབ་རྫས་
འཛིན་རྟོག་པ་ཀུན་བཏགས་མངོན་འགྱུར་དབལ་གཞོམ་ནུས་གང་ཞིག་
ཐེག་ཆེན་གྱི་ ངེས་ འབྱེད་ ཆ་ མཐུན་བཞིའི་ གསུམ་པར་ དམིགས་པ།
གསུམ་ པའི་ མཚན་ ཉིད། ཤེས་ སྒྲིབ་ བཏགས་ འཛིན་ རྟོག་ པ་ ཀུན་
636



བཏགས་མངོན་འགྱུར་བ་དཔལ་གཞོམ་ནུས་གང་ཞིག །ཐེག་ཆེན་
གྱི་ངེས་འབྱེད་ཆ་མཐུན་བཞིའི་བཞི་པར་དམིགས་པ། བཞི་པའི་མཚན་
ཉིད། དེ་ལྟར་ཡང་། མངོན་རྟོགས་རྒྱན་ལས། རྣམ་རྟོག་བཞི་པོ་ལྡན་
བརྟན་པ། ཞེས་དང་། འགྲེལ་པ་དོན་གསལ་ལས། མཐོང་བ་དང་སྒོམ་
པས་སྤང་བར་བྱ་བའི་བཟུང་བ་དང་འཛིན་པའི་རྣམ་པར་རྟོག་པ་བཞི་
པོ་འཆད་པར་འགྱུར་བའི་ཚུལ་དང་འབྲེལ་པར་འབྱུང་བ་ནི་ཉན་ཐོས་ལ་
སོགས་པ་ལས་ཁྱད་པར་དུ་འཕགས་པ་ཡིན་ནོ། །ཞེས་གསུངས། བཞི་
པོ་དེ་རེ་རེ་ལ་ཡང་ཆུང་ངུ་འབྲིང་། ཆེན་པོ་གསུམ་གསུམ་དུ་ཡོད། སྒྲ་
དོན་ནི། མེ་ཉེ་བར་ཡོད་པའི་སྔ་ལྟས་སུ་དྲོ་བ་འབྱུང་བ་ལྟར། བདེན་
འཛིན་ཀུན་བཏགས་སྲེག་པར་བྱེད་པའི་རྣམ་པར་མི་རྟོག་པའི་ཡེ་ཤེས་
ཀྱི་མེ་འབྱུང་བའི་སྔ་ལྟས་སུ་གྱུར་པ་སྟོང་ཉིད་རིགས་པའི་རྣམ་གྲངས་
མཐའ་ཡས་པའི་སྒོ་ནས་རྟོགས་པའི་སྒོམ་བྱུང་ཐོབ་པའི་ལམ་ཡིན་པས་
ན་དྲོད་ཅེས་བྱ་སྟེ། དེ་ཉིད་ལས། དེ་ལྟར་ན་རྣམ་པར་མི་རྟོག་པའི་ཡེ་
ཤེས་ཀྱི་མེའི་སྔ་ལྟས་ཡིན་པའི་ཕྱིར་དྲོ་བར་གྱུར་པ་དམིགས་པ་དང་རྣམ་
པ་དང་ལྡན་པ་རྣམ་པ་གསུམ་མོ། །ཞེས་གསུངས། སྦྱོར་ལམ་དྲོད་མན་
ཆད་དུ་ཁོང་ཁྲོས་དགེ་རྩ་གཅོད་པ་ཡོད་པས་དགེ་བའི་རྩ་བ་གཡོ་བ་
ཞེས་བྱ་ལ། འདི་ཐོབ་ནས་དགེ་རྩ་ཁོང་ཁྲོས་གཅོད་མི་ནུས་པས་དགེ་
བའི་རྩ་བ་གཡོ་བའི་རྩེ་མོ་སྟེ་གོང་མར་གྱུར་པས་ན་རྩེ་མོ་ཞེས་བྱ་སྟེ། དེ་
ཉིད་ལས། དེ་ལྟར་ན་དགེ་བའི་རྩ་བ་གཡོ་བའི་རྩེ་མོ་ཡིན་པའི་ཕྱིར་རྩེ་
637



མོར་གྱུར་པ་དམིགས་པ་དང་རྣམ་པ་དང་ལྡན་པ་རྣམ་པ་གསུམ་མོ།
།ཞེས་གསུངས། ངན་འགྲོར་མི་ལྟུང་བས་ངན་འགྲོའི་སྡུག་བསྔལ་ལ་མི་
སྐྲག་ཅིང་། ཟབ་མོ་སྟོང་པ་ཉིད་ལ་མི་སྐྲག་པར་བཟོད་པས་ན་བཟོད་པ་
ཞེས་བྱ་སྟེ། དེ་ཉིད་ལས། དེ་ལྟར་ན་ངན་འགྲོ་མེད་པས་ཆོས་ཆེན་པོ་ལ་
བཟོད་པའི་ཕྱིར་བཟོད་པར་གྱུར་པ་དམིགས་པ་དང་རྣམ་པ་དང་ལྡན་པ་
རྣམ་པ་གསུམ་མོ། །ཞེས་གསུངས། འཇིག་རྟེན་པ་སོ་སོ་སྐྱེ་བོའི་ཆོས་ཏེ་
ཡོན་ཏན་རྣམས་ཀྱི་ནང་ནས་མཆོག་ཏུ་གྱུར་པས་ན་ཆོས་མཆོག་ཅེས་བྱ་
སྟེ། དེ་ ཉིད་ ལས། དེ་ ལྟར་ན་ འཇིག་ རྟེན་ པའི་ ཆོས་ ཐམས་ ཅད་ ཀྱི་
མཆོག་ཡིན་པའི་ཕྱིར་ཆོས་ཀྱི་མཆོག་ཅེས་བྱ་བ་དམིགས་པ་དང་རྣམ་པ་
དང་ལྡན་པ་རྣམ་པ་གསུམ་མོ། །ཞེས་གསུངས། དེས་ན་ཐེག་ཆེན་གྱི་
དོན་མངོན་རྟོགས། དེའི་ངེས་འབྱེད་ཆ་མཐུན། དེའི་ངེས་འབྱེད་ཡན་
ལག དེའི་སྦྱོར་ལམ་རྣམས་མིང་གི་རྣམ་གྲངས་ཡིན་ནོ། །དེ་ལྟར་ན་
ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོའི་གནས་སྐབས་སུ་སྟོང་ཉིད་
ལ་གཉིས་སྣང་ནུབ་པ་ལྟར་སྣང་ཡང་གཉིས་སྣང་ཕྲ་མོ་ཡོད་ལ་དེ་ནས་
བསྐལ་པ་གྲངས་མེད་གཅིག་གི་བསོད་ནམས་ཀྱི་ཚོགས་ཀྱིས་ཟིན་པའི་
དབང་གིས་སྟོང་ཉིད་ལ་ཆུ་ལ་ཆུ་བཞག་པ་ལྟར་དུ་གཉིས་སྣང་ནུབ་སྟེ་
བདེན་འཛིན་ཀུན་བཏགས་དངོས་སུ་སྤོང་བའི་ནུས་པ་ཐོབ་པ་ན་ཐེག་
ཆེན་གྱི་སྦྱོར་ལམ་ནས། ཐེག་ཆེན་གྱི་མཐོང་ལམ་དུ་འཕོས་པར་འཇོག་
པ་ཡིན་ནོ། །སྟོང་ཉིད་ལ་མོས་པ་ཡིད་བྱེད་ཙམ་གྱིས་དཔྱོད་པའི་ཐེག་
638



ཆེན་གྱི་མོས་དཔྱོད་ཀྱི་སའི་རྣམ་གཞག་བཤད་ཟིན་ཏོ། །
རབ་དགའ་སོགས་ས་བཅུ་བཤད་པ།།
༈ །གཉིས་པ་རབ་དགའ་སོགས་ས་བཅུ་བཤད་པ་ལ། སོ་
སོའི་ མཚན་ ཉིད་ དབྱེ་ བ་ དང༌ བཅས་ པ། སྤང་ བྱ་ སྤོང་ ཚུལ། འཕོ་
ཚུལ།མིང་དོན་བཤད་པ། ཁྱད་ཆོས་བཤད་པ་དང་ལྔ། དང་པོ་ནི། རང་
གི་ཉེར་ལེན་དུ་གྱུར་པའི་ཐེག་ཆེན་གྱི་སྦྱོར་ལམ་རྫོགས་རྗེས་སུ་བྱུང་
ཞིང་། ས་གཉིས་པའི་ཡེ་ཤེས་མ་ཐོབ་གོང་གི་བྱང་འཕགས་ཀྱི་མངོན་
རྟོགས་སུ་དམིགས་པ། ས་དང་པོ་རབ་ཏུ་དགའ་བའི་མཚན་ཉིད། དེ་ལ་
དབྱེ་ན། ས་དང་པོའི་མཐོང་ལམ་དང་། དེའི་སྒོམ་ལམ་གཉིས་སུ་ཡོད།
ས་དང་པོའི་བདེན་པ་མངོན་རྟོགས། དང་པོའི་མཚན་ཉིད། ས་དང་པོའི་
རྗེས་ལ་མངོན་རྟོགས། གཉིས་པའི་མཚན་ཉིད། དང་པོ་ལ་དབྱེ་ན།
ཐེག་ཆེན་གྱི་མཐོང་ལམ་མཉམ་གཞག་ཡེ་ཤེས་དང་། རྗེས་ཐོབ་ཡེ་ཤེས་
གཉིས་སུ་ཡོད། དང་པོ་ལ། ཐེག་ཆེན་གྱི་མཐོང་ལམ་བར་ཆད་མེད་
ལམ། ཐེག་ཆེན་གྱི་མཐོང་ལམ་རྣམ་ གྲོལ་ ལམ། དེ་གཉིས་གང་རུང་
མིན་པར་གྱུར་པའི་ཐེག་ཆེན་གྱི་མཐོང་ལམ་མཉམ་བཞག་ཡེ་ཤེས་དང་
གསུམ་དུ་ཡོད། ས་དང་པོའི་སྒོམ་ལམ་ཡོད་དེ། བརྒྱད་སྟོང་འགྲེལ་ཆེན་
ལས། བདེན་པ་རྣམས་ཀྱི་མངོན་པར་རྟོགས་པ་ནི་གཅིག་ཡིན་པའི་
ཕྱིར། ས་དང་པོའི་སྐད་ཅིག་མ་དང་པོ་ནི་མཐོང་བའི་ལམ་ཡིན་ནོ། །དེ་
ལས་གཞན་སྐད་ཅིག་མ་གཉིས་པ་ལ་སོགས་པ་ནས་རྡོ་རྗེ་ལྟ་བུའི་བར་
639



ནི། མཆོག་གི་དོན་ལ་སོགས་པར་ཆོས་ཀྱི་དབྱིངས་སོ་སོར་རྟོགས་པའི་
ཕྱིར་ སྒོམ་ པའི་ ལམ་ ཡིན་ པར་བཤད་དོ། །ཞེས་ གསུངས་པའི་ ཕྱིར།
དེས་ན་ས་དང་པོའི་སྒོམ་ལམ་བར་ཆད་མེད་ལམ་མེད་དེ། སྒོམ་སྤང་
ཤེས་སྒྲིབ་ལ་དགུ་དང་། གཉེན་པོ་ཐེག་ཆེན་གྱི་སྒོམ་ལམ་བར་ཆད་མེད་
ལམ་ལ་ས་གཉིས་པའི་སྒོམ་ལམ་བར་ཆད་མེད་ལམ་ལ་སོགས་པ་དགུ་
ལས་མང་བ་གསུང་རབ་ཚད་ལྡན་གང་ལས་ཀྱང་མ་བཤད་པའི་ཕྱིར།
དེ་ལྟར་ན། ས་དང་པོའི་སྒོམ་ལམ་རྗེས་ཐོབ་ཡེ་ཤེས་ཀྱང་མེད་དོ། །རང་
གི་ཉེར་ལེན་དུ་གྱུར་པའི་ས་དང་པོའི་ཡེ་ཤེས་རྫོགས་རྗེས་སུ་བྱུང་ཞིང་།
ས་གསུམ་པའི་ཡེ་ཤེས་མ་ཐོབ་གོང་གི་ས་གཉིས་པའི་རྗེས་ལ་མངོན་
རྟོགས། ས་ གཉིས་ པའི་ ཡེ་ ཤེས་ ཀྱི་ མཚན་ ཉིད། དེ་ ལ་ དབྱེ་ན། ས་
གཉིས་པའི་མཉམ་གཞག་ཡེ་ཤེས་དང་། ས་གཉིས་པའི་རྗེས་ཐོབ་ཡེ་
ཤེས་གཉིས་སུ་ཡོད། དང་པོ་དེ་ལ། ས་གཉིས་པའི་བར་ཆད་མེད་ལམ།
ས་གཉིས་པའི་རྣལ་གྲོལ་ལམ། དེ་གཉིས་གང་རུང་མིན་པར་གྱུར་པའི་
ས་གཉིས་པའི་མཉམ་གཞག་ཡེ་ཤེས་དང་གསུམ་དུ་ཡོད། གསུམ་པ་ནི།
ས་གཉིས་པ་ནས་ས་གསུམ་པར་འཕོ་ཁ་མའི་མཉམ་བཞག་ཡེ་ཤེས་ལྟ་
བུའོ། །ས་ གཞན་རྣམས་ཀྱིས་མཚན་ཉིད་དབྱེ་བ་དང་བཅས་པ་ཡང་
དེས་མཚོན་ནས་ཤེས་པར་ནུས་སོ། །ས་བཅུ་པར་བར་ཆད་མེད་ལམ་
མཐར་སྐྱེ་བས། དང༌པོར་མཉམ་གཞག་ཡེ་ཤེས་ དང་། དེ་ནས་ རྗེས་
ཐོབ་ཡེ་ཤེས་སྐྱེ་ཞིང་། དེ་ནས་སྟོང་ཉིད་ལ་མཉམ་པར་གཞག་སྟེ་བར་
640



ཆད་མེད་ལམ་མངོན་དུ་བྱས་ནས་རྣམ་མཁྱེན་སྐད་ཅིག་དང་པོ་འཐོབ་
པར་འགྱུར་བས། ས་བཅུ་པའི་རྣམ་གྲོལ་ལམ་མེད་པར་ཁས་བླངས་ན་
བདེ་ཞིང་། དེས་ན་སེམས་ཅན་གྱི་རྒྱུད་ཀྱི་རྣམ་གྲོལ་ལམ་ཡིན་ན། རང་
གི་དངོས་ཀྱི་ཉེར་ལེན་དུ་གྱུར་པའི་བར་ཆད་མེད་ལམ་ལས་བྱུང་བས་
ཁྱབ་པ་ཡིན་པས། ཐེག་ཆེན་གྱི་བར་ཆད་མེད་ལམ་ལ་བཅུ་དང་། བྱང་
སེམས་ ཀྱི་ སའི་ རྣམ་ གྲོལ་ ལམ་ ལ་ དགུར་ གྲངས་ ངེས་ པ་ ཡིན་ ནོ།།
གཉིས་པ་སྤང་བྱ་སྤོང་ཚུལ་ནི། བདེན་འཛིན་ཀུན་བཏགས་དང་། གང་
ཟག་གི་བདག་འཛིན་ཀུན་བཏགས་སོགས་སྤང་བྱ་ཀུན་བཏགས་རྣམས་
ནི། ས་དང་པོའི་བར་ཆད་མེད་ལམ་གྱིས་སྤོང་བར་བྱེད། ཤེས་སྒྲིབ་
ལྷན་སྐྱེས་ཆེན་པོའི་ཆེན་པོ་དང་ཉོན་སྒྲིབ་ལྷན་སྐྱེས་ཆེན་པོའི་ཆེན་པོ་ས་
གཉིས་པའི་བར་ཆད་མེད་ལམ་དང་། ཤེས་སྒྲིབ་ལྷན་སྐྱེས་ཆེན་པོའི་
འབྲིང་དང་ཉོན་སྒྲིབ་ལྷན་སྐྱེས་ཆེན་པོའི་འབྲིང་གཉིས་ས་གསུམ་པའི་
བར་ཆད་མེད་ལམ་དང་། ཤེས་སྒྲིབ་ལྷན་སྐྱེས་ཆེན་པོའི་ཆུང་ངུ་དང་།
ཉོན་སྒྲིབ་ལྷན་སྐྱེས་ཆེན་པོའི་ཆུང་ངུ་གཉིས་ས་བཞི་པའི་བར་ཆད་མེད་
ལམ་དང་། ཤེས་སྒྲིབ་ལྷན་སྐྱེས་འབྲིང་གི་ཆེན་པོ་དང་། ཉོན་སྒྲིབ་ལྷན་
སྐྱེས་འབྲིང་གི་ཆེན་པོ་གཉིས་ས་ལྔ་པའི་བར་ཆད་མེད་ལམ་དང་། ཤེས་
སྒྲིབ་ལྷན་སྐྱེས་འབྲིང་གི་འབྲིང་དང་། ཉོན་སྒྲིབ་ལྷན་སྐྱེས་འབྲིང་གི་
འབྲིང་གཉིས་ ས་དྲུག་པའི་བར་ཆད་མེད་ལམ་དང་། ཤེས་སྒྲིབ་ལྷན་
སྐྱེས་འབྲིང་གི་ཆུང་ངུ་དང༌། ཉོན་སྒྲིབ་ལྷན་སྐྱེས་འབྲིང་གི་ཆུང་ངུ་གཉིས་
641



ས་བདུན་པའི་བར་ཆད་མེད་ལམ་དང་། ཤེས་སྒྲིབ་ལྷན་སྐྱེས་ཆུང་ངུའི་
ཆེན་པོ་དང༌། ཉོན་སྒྲིབ་ལྷན་སྐྱེས་ཆུང་ངུའི་ཆེན་པོ་གཉིས་ས་བརྒྱད་
པའི་བར་ཆད་མེད་ལམ་དང༌། ཤེས་སྒྲིབ་ལྷན་སྐྱེས་ཆུང་ངུའི་འབྲིང་
དང་། ཉོན་སྒྲིབ་ལྷན་སྐྱེས་ཆུང་ངུའི་འབྲིང་གཉིས་ས་དགུ་པའི་བར་ཆད་
མེད་ལམ་དང་། ཤེས་སྒྲིབ་ལྷན་སྐྱེས་ཆུང་ངུའི་ཆུང་ངུ་དང་། ཉོན་སྒྲིབ་
ལྷན་སྐྱེས་ཆུང་ངུའི་ཆུང་ངུ་གཉིས་ས་བཅུ་པའི་བར་ཆད་མེད་ལམ་གྱིས་
སྤོང་བ་ཡིན་པའི་ཕྱིར། དེ་ཡང་ཉོན་སྒྲིབ་རྣམས་ཞར་བྱུང་གི་ཚུལ་གྱིས་
སྤོང་བ་ཡིན་པས་བར་ཆད་མེད་ལམ་དེ་རྣམས་ཀྱིས་དངོས་གཉེན་བྱེད་
པ་མིན་ལ། སྤང་བྱ་སྤོང་ཚུལ་དེ་དག་ཀྱང་དམན་ལམ་སྔོན་དུ་མ་སོང་
བའི་དབང་དུ་བྱས་པའོ། །དེ་ལྟར་ཡང་། མངོན་རྟོགས་རྒྱན་ལས། ས་
དགུ་ལ་ནི་ཆེན་པོ་ཡི། །ཆེན་པོ་ལ་སོགས་དྲི་མ་ཡི། །གཉེན་པོ་ཆུང་ངུའི་
ཆུང་ངུ་ལ། །སོགས་པའི་ལམ་ནི་དག་པ་ཡིན། །ཞེས་དང་། མངོན་པ་
ཀུན་བཏུས་ལས། བྱང་ཆུབ་སེམས་པ་རྣམས་ནི་བདེན་པ་རྣམས་མངོན་
པར་རྟོགས་པར་བྱས་ནས་ས་བཅུ་རྣམས་སུ་སྒོམ་པའི་ལམ་ལ། ཤེས་
བྱའི་སྒྲིབ་པའི་གཉེན་པོར་ལམ་སྒོམ་གྱི་ཉོན་མོངས་པའི་གཉེན་པོར་ནི་
མ་ཡིན་ཏེ། ཉོན་མོངས་པ་དང་ཤེས་བྱའི་སྒྲིབ་པ་གཅིག་ཅར་སྤོང་ངོ༌།།
གཅིག་ཅར་དགྲ་བཅོམ་པ་དང་དེ་བཞིན་གཤེགས་པར་འགྱུར་རོ།།
ཞེས་གསུངས། གསུམ་པ་སྤང་བྱ་སྤོང་ཚུལ་ནི་ས་དང་པོའི་རྗེས་ཐོབ་ཡེ་
ཤེས་མངོན་དུ་བྱས་པའི་རྗེས་སུ་ས་གཉིས་པའི་བར་ཆད་མེད་ལམ་ཐོབ་
642



པར་བྱ་བའི་ཕྱིར་དུ་སྟོང་ཉིད་ལ་དོན་སྤྱིའི་ཚུལ་གྱིས་མཉམ་པར་གཞག་
པའི་མཉམ་གཞག་དེ་ཉིད་སྟོང་ཉིད་ལ་གཉིས་སྣང་ནུབ་པའི་མཉམ་
གཞག་ཡེ་ཤེས་སུ་གནས་གྱུར་ཏེ་ས་གཉིས་པའི་བར་ཆད་མེད་ལམ་
ཐོབ་ཁ་མའི་ཡེ་ཤེས་སུ་སོང་བ་ན། ཐེག་ཆེན་གྱི་མཐོང་ལམ་ནས་ཐེག་
ཆེན་གྱི་སྒོམ་ལམ་དུ་འཕོས་པར་འཇོག་ཅིང་། ཡེ་ཤེས་དེ་ཉིད་ལ་ས་དང་
པོའི་སྒོམ་ལམ་དང་། ས་དང་པོའི་ཁྱད་པར་གྱི་ལམ་དང་། ས་གཉིས་
པའི་སྦྱོར་བའི་ལམ་ཞེས་ བྱ་ལ། ཡེ་ཤེས་དེ་གཉིས་ཀྱི་ངང་ནས་སྒོམ་
སྤངས་ཤེས་སྒྲིབ་ཆེན་པོའི་ཆེན་པོ་དངོས་སུ་སྤོང་བའི་ནུས་པ་ཐོབ་པ་ན་
ས་དང་པོ་ནས་ས་གཉིས་པར་འཕོས་པ་ཞེས་བྱ་ཞིང་། ས་གཉིས་པ་ནས་
གསུམ་པར་འཕོ་ཚུལ་ནས་ས་བརྒྱད་པ་ནས་དགུ་པར་འཕོ་ཚུལ་གྱི་བར་
རྣམས་དེ་དག་ལ་བརྟེན་ནས་རྟོགས་ནུས་སོ། །ས་དགུ་པའི་རྗེས་ཐོབ་ཡེ་
ཤེས་ཀྱི་རྗེས་སུ། ཕྱོགས་བཅུའི་སངས་རྒྱས་རྣམས་ལས་འོད་ཟེར་ཆེན་
པོའི་དབང་བསྐུར་བ་ཐོབ་ཅིང་གཞན་དོན་བྱེད་ཚུལ་སངས་རྒྱས་དང་
མཉམ་པ་ཐོབ་པའི་ས་བཅུ་པའི་རྗེས་ཐོབ་ཡེ་ཤེས་ཐོབ་པར་བྱ་བའི་ཕྱིར་
དུ་སྟོང་ཉིད་ལ་མཉམ་པར་གཞག་ནས། དེ་ལྟ་བུའི་རྗེས་ཐོབ་ཡེ་ཤེས་
དངོས་ སུ་འདྲེན་ནུས་ ཀྱི་ སྟོང་ཉིད་ལ་ གཉིས་ སྣང་ནུབ་པའི་མཉམ་
གཞག་ཡེ་ཤེས་ཐོབ་པའི་ཚེ་ས་དགུ་པ་ནས་ས་བཅུ་པར་འཕོས་པར་
འཇོག་གོ །དེས་ན། ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོའི་
ཡེ་ཤེས། ཐེག་ཆེན་གྱི་མཐོང་ལམ་བར་ཆད་མེད་ལམ། ཐེག་ཆེན་གྱི་
643



མཐོང་ལམ་རྣམ་གྲོལ་ལམ་གསུམ་མཉམ་གཞག་ཐུན་གཅིག་ལ་མངོན་
དུ་བྱེད་ཅིང་། ས་དང་པོའི་ཁྱད་པར་གྱི་ལམ། ས་གཉིས་པའི་སྦྱོར་བའི་
ལམ། ས་གཉིས་པའི་བར་ཆད་མེད་ལམ་གསུམ་མཉམ་གཞག་ཐུན་
གཅིག་ལ་མངོན་དུ་བྱེད་པ་ནས་བཟུང་སྟེ། ས་བཅུ་པའི་ཁྱད་པར་གྱི་
ལམ། རྒྱུན་མཐའི་ སྦྱོར་ བའི་ ལམ། རྒྱུན་མཐའི་ བར་ ཆད་མེད་ལམ་
གསུམ་མཉམ་གཞག་ཐུན་གཅིག་ལ་མངོན་དུ་བྱེད་དོ། །ས་འོག་མ་ནས་
ས་གོང་མར་འཕོ་བའི་ཚེ་མཉམ་གཞག་ནས་མཉམ་གཞག་ཏུ་འཕོ་བ་
ཡིན་ཏེ། ས་བཅུ་པའི་མདོ་ལས། ས་ལྔ་པ་བས་ ས་ དྲུག་པ་ལ་ཆོས་
མཉམ་ པ་ ཉིད་བཅུའི་ སྒོ་ ནས་ འཇུག་ པར་ གསུངས་པའི་ ཕྱིར་ རོ།།
བཞི་པ་མིང་དོན་ནི། ས་དང་པོ་ལ་རབ་ཏུ་དགའ་བ་ཞེས་བྱ་སྟེ། བྱང་
ཆུབ་ཆེན་པོ་ལ་ཉེ་བ་དང་། བདག་གཞན་མཉམ་པ་ཉིད་དུ་རྟོགས་པས་
སེམས་ཅན་གྱི་དོན་མཐའ་ཡས་པ་སྒྲུབ་ནུས་པར་མཐོང་ནས་རབ་ཏུ་
དགའ་བ་ཁྱད་པར་ཅན་སྐྱེ་བས་དེ་ལྟར་བརྗོད་པའི་ཕྱིར། ས་གཉིས་པ་
ལ་དྲི་མ་མེད་པ་ཞེས་བྱ་སྟེ། འཆལ་ཚུལ་དང་ཐེག་དམན་ཡིད་བྱེད་ཀྱི་
རྩོལ་བའི་དྲི་ མ་ གཉིས་ དང༌ བྲལ་བས་དེ་ལྟར་བརྗོད་པའི་ ཕྱིར། ས་
གསུམ་པ་ལ་འོད་བྱེད་པ་ཞེས་བྱ་སྟེ། མཉམ་གཞག་ཏུ་ཡེ་ཤེས་ཀྱི་འོད་
དང་དེའི་མཐུས་རྗེས་ཐོབ་ཏུ་ཡེ་ཤེས་ཀྱི་སྣང་བ་ཁྱད་པར་ཅན་འབྱུང་
བས་དེ་ལྟར་བརྗོད་པའི་ཕྱིར། ས་བཞི་པ་ལ་འོད་འཕྲོ་བ་ཞེས་བྱ་སྟེ།
མཉམ་གཞག་དང་རྗེས་ཐོབ་ཏུ་ཡེ་ཤེས་ཀྱི་སྣང་བ་སྔ་མ་ལས་ཀྱང་ལྷག་
644



པ་འབྱུང་བས་དེ་ལྟར་བརྗོད་པའི་ཕྱིར། ས་ལྔ་པ་ལ་སྦྱང་དཀའ་བ་ཞེས་
བྱ་སྟེ། སེམས་ཅན་སྨིན་པར་བྱེད་པ་དང་རང་གི་སེམས་ཉོན་མོངས་
ལས་སྲུང་བར་བྱེད་པ་གཉིས་སྦྱང་བར་དཀའ་བ་ཡིན་ལ། དེ་གཉིས་
ལེགས་པར་སྦྱངས་པས་ན་དེ་ལྟར་བརྗོད་པའི་ཕྱིར། ས་དྲུག་པ་ལ་
མངོན་དུ་གྱུར་པ་ཞེས་བྱ་སྟེ། ཤེར་ཕྱིན་གྱི་ཉམས་ལེན་ལྷག་པར་ཐོབ་
པའི་མཐུས་འཁོར་འདས་གཉིས་གཅིག་ཅར་དུ་མངོན་དུ་འགྱུར་བའམ།
འཁོར་འདས་གཉིས་ནི་ཀུན་བྱང་གི་རྟེན་འབྲེལ་ཆ་གཉིས་ཡིན་ལ། དེ་
གཉིས་མངོན་དུ་གྱུར་པས་ན་དེ་ལྟར་བརྗོད་པའི་ཕྱིར། ས་བདུན་པ་ལ་
རིང་དུ་སོང་བ་ཞེས་བྱ་སྟེ། བརྗོད་པ་གཅིག་པའི་ལམ་ས་བརྒྱད་པ་དང་
བར་མ་ཆོད་པའི་ཚུལ་དུ་ འབྲེལ་ པས་དེ་ ལྟར་བརྗོད་པའི་ ཕྱིར། ས་
བརྒྱད་པ་ལ་མི་གཡོ་བ་ཞེས་བྱ་སྟེ། མཚན་མ་དང་རྩོལ་བའི་འདུ་ཤེས་
གཉིས་ཀྱིས་མི་གཡོ་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ས་
དགུ་པ་ལ་ལེགས་པའི་བློ་གྲོས་ཞེས་བྱ་སྟེ། སོ་སོ་ཡང་དག་རིག་པ་བཞི་
རྗེས་སུ་མཐུན་པའི་བློ་གྲོས་ལེགས་པའམ་བཟང་པོ་ཐོབ་པས་ན་དེ་ལྟར་
བརྗོད་པའི་ཕྱིར། ས་བཅུ་པ་ལ་ཆོས་ཀྱི་སྤྲིན་ཞེས་བྱ་སྟེ། ས་དགུ་པ་མན་
ཆད་དུ་མ་ཐོབ་པའི་གཟུངས་ཀྱི་སྒོ་དང༌། ཏིང་ངེ་འཛིན་དཔག་ཏུ་མེད་པ་
བྱང་སེམས་འདིའི་ཐུགས་རྒྱུད་ཀྱི་ནམ་མཁའ་ལ་འཁྲིགས་པའི་མཐུས།
གདུལ་བྱ་རྣམས་ལ་རྗེས་ཐོབ་ཏུ་དམ་པའི་ཆོས་ཀྱི་ཆར་པ་སངས་རྒྱས་
དང་མཉམ་པ་འབེབས་ནུས་པས་ན་དེ་ལྟར་བརྗོད་པའི་ཕྱིར། དེ་ལྟར་
645



ཡང་མདོ་རྒྱན་ལས། བྱང་ཆུབ་ལ་ནི་ཉེ་བ་དང༌། །སེམས་ཅན་དོན་སྒྲུབ་
མཐོང་བ་ལ། །རབ་ཏུ་དགའ་བ་སྐྱེ་འགྱུར་ཏེ། །དེ་ཕྱིར་རབ་དགའ་ཞེས་
བརྗོད་དོ། །འཆལ་ཚུལ་རྩོལ་བའི་དྲི་བྲལ་ ཕྱིར། །དྲི་མ་མེད་པའི་ས་
ཞེས་བྱ། །ཆོས་ཀྱི་སྣང་བ་ཆེན་པོ་ནི། །བྱེད་པའི་ཕྱིར་ན་འོད་བྱེད་པའོ།།
འདི་ལྟར་བྱང་ཆུབ་ཕྱོགས་མཐུན་ཆོས། །རབ་ཏུ་སྲེག་བྱེད་འོད་ལྟ་བུ།།
དེ་ དང༌ ལྡན་ ཕྱིར་ ས་ དེ་ ནི། །གཉིས་ པོ་ སྲེག་ པས་ འོད་ འཕྲོ་ཅན།།
སེམས་ཅན་རྣམས་ཡོངས་སྨིན་བྱེད་ཅིང་། །རང་གི་སེམས་ཀྱང་བསྲུང་
བའི་ཕྱིར། །ཇོ་ལྡན་རྣམས་ ཀྱིས་ སྦྱང་དཀའ་བ། །དེ་ཕྱིར་སྦྱང་དཀའ་
ཞེས་བྱའོ། །ཤེས་རབ་ཕ་རོལ་ཕྱིན་བརྟེན་ནས། །འཁོར་བ་དང་ནི་མྱ་
ངན་འདས། །གཉིས་འདི་མངོན་དུ་གྱུར་པའི་ཕྱིར། །མངོན་དུ་གྱུར་པའི་
ས་ཞེས་བཤད། །བསྒྲོད་གཅིག་ལམ་དང་ འབྲེལ་ པའི་ ཕྱིར། །རིང་དུ་
སོང་བའི་སར་འདོད་དོ། །འདུ་ཤེས་གཉིས་ཀྱིས་མི་གཡོའི་ཕྱིར། །མི་
གཡོ་བ་ཞེས་ངེས་པར་བརྗོད། །སོ་སོ་ཡང་དག་རིག་ཇོ་བཟང་། །ས་དེ་
ལེགས་པའི་ཇོ་གྲོས་ཡིན། །སྤྲིན་བཞིན་གཉིས་ཀྱིས་ནམ་མཁའི་ཆོས།།
ཁྱབ་པའི་ཕྱིར་ན་ཆོས་ཀྱི་སྤྲིན། །ཞེས་གསུངས་སོ། །
༈ །ལྔ་ པ་ ཁྱད་ཆོས་བཤད་པ་ ལ། །རྟགས་ ཀྱི་ ཁྱད་པར།
ཆོས་ཉིད་རྟོགས་ཚུལ་གྱི་ཁྱད་པར། ཕ་རོལ་ཏུ་ཕྱིན་པའི་ཉམས་ལེན་
ལྷག་ཚུལ་གྱི་ཁྱད་པར། །རྣམ་སྨིན་གྱི་སྐྱེ་བ་འཛིན་ཚུལ་གྱི་ཁྱད་པར།།
ཡོངས་སྦྱོང་གི་ཁྱད་པར། ཡོན་ཏན་ཐོབ་ཚུལ་གྱི་ཁྱད་པར་བཤད་པ་
646



དང་དྲུག །དང་པོ། ས་ཐོབ་པའི་ཚེ་རྨི་ལམ་གྱི་རྟགས་ལ། ས་དང་
པོར། སྟོང་གསུམ་གྱི་སྟོང་ཆེན་པོའི་འཇིག་རྟེན་འདི་གཏེར་བྱེ་བ་ཁྲག་
ཁྲིག་བརྒྱ་སྟོང་གིས་ཡོངས་སུ་གང་བ་དང་། ས་གཉིས་པར་དེ་ལྟ་བུའི་
འཇིག་རྟེན་ལག་མཐིལ་ལྟར་མཉམ་པ་ལ་རིན་པོ་ཆེ་བྱེ་བ་ཁྲག་ཁྲིག་
བརྒྱ་སྟོང་དུ་མས་ལེགས་པར་བརྒྱན་པ་དང་། ས་གསུམ་པར་བདག་
ཉིད་དཔའ་ཞིང་ལག་ཆ་དང་གོ་ཆ་སྲ་བ་ཐོགས་ནས་ཕས་ཀྱི་རྒོལ་བ་
ཐམས་ ཅད་ འདུལ་ བ་ དང༌། ས་ བཞི་ པར་ ཕྱོགས་ བཞི་ ནས་ རླུང་ གི་
དཀྱིལ་འཁོར་བཞིས་བརྩོན་པས་བསྐྱོད་ནས་ས་གཞི་ཆེན་པོ་ལ་མེ་ཏོག་
སྣ་ཚོགས་ཀྱིས་མངོན་པར་མཐོར་བ་དང་། ས་ལྔ་པར་རྒྱན་ཐམས་ཅད་
ཀྱིས་བརྒྱན་པའི་བུད་མེད་ཀྱིས་མགོ་ལ་མེ་ཏོག་ཙམ་པ་ཀའི་ཕྲེང་བ་
འདོགས་ པ་ དང་། ས་དྲུག་ པར་ ཐེམ་ སྐས་བཞི་ དང༌ ལྡན་ པའི་ རྫོང་
གསེར་གྱི་བྱེ་མ་བརྡལ་བ་དྭངས་ཤིང་རྙོག་པ་མེད་པའི་ཆུ་ཡན་ལག་
བརྒྱད་དང་ལྡན་པས་ཡོངས་སུ་གང་བ་མེ་ཏོག་ཨུཏྤལ་དང་། ཀུ་མུད་ཏ་
དང་པདྨ་དཀར་པོས་བརྒྱན་པའི་ཆུ་མཐོང་ནས་དེ་ལ་བདག་ཉིད་བརྩེ་
དགས་ལོངས་སྤྱོད་པ་དང་། ས་བདུན་པར་ངོས་གཡས་གཡོན་གཉིས་
ན་སེམས་ཅན་དམྱལ་བའི་གཡང་ས་མཐོང་སྟེ་དེ་ལ་བདག་ཉིད་མ་སྨྲས་
མ་ཉམས་པར་སླར་ལྡོག་པ་དང་། ས་བརྒྱད་པར་ཕྲག་པ་གཉིས་ན་རི་
དྭགས་ཀྱི་རྒྱལ་པོ་སེང་གེ་རལ་པ་ཅན་ཅོད་པན་ཐོགས་ནས་གཅན་
གཟན་ཕྲ་མོ་རྣམས་སྐྲག་པར་བྱེད་ཅིང་གནས་པ་དང་། ས་དགུ་པར་
647



འཁོར་ལོས་བསྒྱུར་བའི་རྒྱལ་པོ་མཐོང་སྟེ་སྐྱེ་བོ་བྱེ་བ་ཁྲག་ཁྲིག་བརྒྱ་
སྟོང་དུ་མས་ཡོངས་སུ་བསྐོར་ཞིང་མདུན་གྱིས་བལྟས་ཏེ་མགོའི་སྟེང་ན་
རིན་པོ་ཆེ་རྣམ་པ་སྣ་ཚོགས་པས་སྤྲས་པའི་གདུགས་དཀར་པོ་འཛིན་པ་
དང་། ས་བཅུ་པར་དེ་བཞིན་གཤེགས་པའི་སྐུ་མཐོང་སྟེ་མདོག་གསེར་
ལྟ་བུ་འོད་འདོམ་གང་པ་ཚངས་པ་ཁྲག་ཁྲིག་བརྒྱ་སྟོང་དུ་མས་ཡོངས་སུ་
བསྐོར་ཞིང་མདུན་གྱིས་བལྟས་ནས་ཆོས་སྟོན་པར་རྨི་ལམ་དུ་མཐོང་
བར་འགྱུར་རོ། །དེ་ཡང་ནང་དུ་ཕར་ཕྱིན་བཅུའི་ཉམས་ལེན་གང་ལྷག་
པ་དེའི་སྣང་བ་རྨི་ལམ་དུ་ཤར་བ་ཡིན་ལ། དུས་མིན་དུ་རྨི་ལམ་གྱི་ལྟས་
དག་བྱུང་ན་བདུད་ཀྱིས་བྱིན་གྱིས་བརླབས་པ་ཡིན་ནོ། །ཁོ་ན་རེ། རྨི་
ལམ་གྱི་ལྟས་དེ་དག་མི་འཐད་དེ། ཐེག་ཆེན་གྱི་སྦྱོར་ལམ་དྲོད་ནས་
གཉིད་ལ་སོགས་པའི་སྒྲིབ་པ་ལྔ་དང་མི་འགྲོགས་པར་བཤད་པའི་ཕྱིར།
ཟེར་བ་མི་འཐད་དེ། ཐེག་ཆེན་གྱི་སྦྱོར་ལམ་དྲོད་ཐོབ་ནས་ཉོན་མོངས་
པ་ཅན་གྱི་མི་དགེ་བའི་གཉིད་མེད་ཀྱང་། ལུས་བརྟས་པར་བྱེད་པའི་
དགེ་བའི་གཉིད་ཡོད་པའི་ ཕྱིར། དེ་ལྟ་མིན་ན། རྨི་ལམ་ན་ཡང་ཆོས་
རྣམས་ཀུན། །རྨི་ལམ་ལྟ་བུར་བལྟ་ལ་སོགས། །ཞེས་དྲོད་ཀྱི་རྩེ་སྦྱོར་
ཐོབ་པའི་རྨི་ལམ་གྱི་རྟགས་བཤད་པ་མི་འཐད་པར་འགྱུར་རོ། །དེས་ན་
ས་ཐོབ་པའི་རྨི་ལམ་གྱི་རྟགས་འདི་དག་ནི་གསེར་འོད་དམ་པ་ལས་
གསུངས་སོ། །གཉིས་པ་ཆོས་ཉིད་རྟོགས་ཚུལ་གྱི་ཁྱད་པར་ནི། ས་བཅུ་
སོ་སོའི་མཉམ་གཞག་ཏུ་ཆོས་ཉིད་མངོན་སུམ་གྱིས་རྟོགས་པའི་རྗེས་
648



ཐོབ་ཏུ་ངེས་པ་འདྲེན་ཚུལ་མི་འདྲ་བ་རེ་རེ་འབྱུང་བ་ཡིན་ལ། དེ་ཡང་ས་
དང་པོར་ཆོས་དབྱིངས་ཆོས་ཅན་ཐམས་ཅད་ལ་ཁྱད་པར་མེད་པར་ཀུན་
ཏུ་འགྲོ་བའི་དོན་གྱི་གནས་སུ་རྟོགས། ས་གཉིས་པར་ཆོས་དབྱིངས་དེ་
སྒྲིབ་པ་སྤང་དུ་རུང་བའི་མཆོག་གི་དོན་དུ་རྟོགས། ས་གསུམ་པར་ཐོས་
པ་འཚོལ་བ་ནི་ཆོས་ཉིད་རྟོགས་པའི་རྒྱུ་མཐུན་པ་སྟེ་རྒྱུའི་མཆོག་ཏུ་རིག་
པས་རྒྱུ་མཐུན་པའི་དོན་གྱིས་མཆོག་ཏུ་རྟོགས། ས་བཞི་པར་ལུང་གི་
ཆོས་ལ་ཡང་སྲེད་པའི་ང་རྒྱལ་མེད་པས་ཡོངས་སུ་འཛིན་པ་མེད་པའི་
དོན་དུ་རྟོགས། ས་ལྔ་པར་བདག་གཞན་ཐམས་ཅད་རང་བཞིན་མཉམ་
པས་རྒྱུད་ཐ་དད་པ་མེད་པའི་དོན་དུ་རྟོགས། ས་དྲུག་པར་རྟེན་འབྲེལ་
གྱི་ཆོས་ཉིད་ལ་ཀུན་ནས་ཉོན་མོངས་དང་རྣམ་བྱང་དུ་གྱུར་པའི་ཆོས་
གང་ཡང་མེད་པར་རིག་པས་དེ་ཉོན་མོངས་རྣམ་དག་མིན་པའི་དོན་དུ་
རྟོགས། ས་བདུན་པར་ཆོས་དབྱིངས་ལ་མདོ་ལ་སོགས་པའི་ཆོས་ཀྱི་
མཚན་མ་མི་བྱུང་བས་ཐ་དད་པ་མེད་པའི་དོན་དུ་རྟོགས། ས་བརྒྱད་
པར་ཆོས་དབྱིངས་དེ་ཀུན་བྱང་འཕེལ་འགྲིབ་མེད་པའི་དོན་དང་། མི་
རྟོགས་ཡེ་ཤེས་དང་ཞིང་དག་པ་གཉིས་ལ་དབང་བའི་དོན་གྱི་གནས་སུ་
རྟོགས། ས་དགུ་པར་སོ་སོ་ཡང་དག་རིག་པ་བཞི་རྗེས་སུ་མཐུན་པ་ཐོབ་
པས་ཆོས་དབྱིངས་དེ་ཡེ་ཤེས་ལ་དབང་བའི་དོན་གྱིས་གནས་སུ་རྟོགས།
ས་བཅུ་པར་སངས་རྒྱས་དང་འཕྲིན་ལས་མཉམ་པས་ཆོས་དབྱིངས་དེ་
ལས་ལ་དབང་བའི་གནས་སུ་རྟོགས་པ་ཡིན་ནོ། །དབུས་མཐའ་ལས།
649



ཀུན་ཏུ་འགྲོ་དོན་མཆོག་གི་དོན། །རྒྱུ་མཐུན་དོན་གྱི་མཆོག་ཉིད་དང་།
།ཡོངས་སུ་འཛིན་པ་མེད་དོན་དང་། །རྒྱུད་རྣམས་ཐ་དད་མེད་དོན་དང་།
།ཉོན་མོངས་རྣམ་དག་མེད་དོན་དང༌། །ཐ་དད་མེད་པའི་དོན་ཉིད་དང་།
།འགྲིབ་ མེད་ འཕེལ་ བ་ མེད་ དོན་ དང༌། །དབང་ནི་རྣམ་ པ་བཞི་ཡི་
གནས། ཞེས་གསུངས་པའི་ཕྱིར། གསུམ་པ་ཕ་རོལ་ཏུ་ཕྱིན་པའི་ཉམས་
ལེན་ལྷག་ཚུལ་གྱི་ཁྱད་པར་ནི། ས་དང་པོར་སྦྱིན་པའི་ཕར་ཕྱིན་གྱི་
ཉམས་ལེན་ལྷག་པར་ཐོབ་པ་ནས་བཟུང་ཏེ། བཅུ་པར་ཡེ་ཤེས་ཀྱི་ཕར་
ཕྱིན་གྱི་ཉམས་ལེན་ལྷག་པར་འཐོབ་པ་ཡིན་ལ། ས་རེ་རེའི་གནས་
སྐབས་སུ་ཡང་ཕར་ཕྱིན་བཅུ་གའི་ཉམས་ལེན་ཡོད་མོད་ཀྱང་ཕ་རོལ་ཏུ་
ཕྱིན་པའི་ཉམས་ལེན་ལྷག་ཅེས་པའི་དོན་ནི་དཔེར་ན། ས་དང་པོར་
སྦྱིན་པའི་ཕར་ཕྱིན་གྱི་ཉམས་ལེན་ཐོབ་པའི་ཚོད་ཙམ་དུ་ཕར་ཕྱིན་ལྷག་
མ་དགུའི་ཉམས་ལེན་མི་ཐོབ་ཅིང་། ས་གཉིས་པར་སྦྱིན་པའི་ཕར་ཕྱིན་
གྱི་ ཉམས་ ལེན་ ཡར་ ལྡན་ དུ་ ཡོད་ལ། ཚུལ་ ཁྲིམས་ ཀྱི་ ཕར་ ཕྱིན་ གྱི་
ཉམས་ལེན་ཐོབ་པའི་ཚོད་ཙམ་དུ་ཕར་ཕྱིན་ལྷག་མ་བརྒྱད་ཀྱི་ཉམས་
ལེན་མ་ཐོབ་པ་ལྟ་བུའོ། །འདི་དག་གི་རྣམ་གཞག་རྒྱས་པར་དབུ་མ་
མཇུག་པ་ལས་ཤེས་པར་བྱའོ། །བཞི་པ་རྣམ་སྨིན་གྱི་སྐྱེ་བ་འཛིན་ཚུལ་
གྱི་ཁྱད་པར་ནི། བྱང་སེམས་ས་དང་པོ་པས་འཛམ་བུའི་གླིང་ལ་དབང་
བའི་ འཁོར་ ལོས་བསྒྱུར་རྒྱལ་དུ་སྐྱེ་བ་འཛིན་པ་ཡིན་ཏེ། རིན་ཆེན་
འཕྲེང་བ་ལས། དེ་ཡི་རྣམ་པར་སྨིན་པས་ན། འཛམ་གླིང་དབང་ཕྱུག་
650



ཆེན་པོར་འགྱུར་ཞེས་གསུངས། བྱང་སེམས་ས་གཉིས་པ་བས་གླིང་བཞི་
ལ་དབང་བའི་འཁོར་ལོས་བསྒྱུར་རྒྱལ་དུ་སྐྱེ་བ་འཛིན་པ་ཡིན་ཏེ། དེ་
ཉིད་ ལས། དཔལ་ ལྡན་ རིན་ ཆེན་ བདུན་ གྱི་ བདག །འགྲོ་ ཕན་
འཁོར་ལོས་བསྒྱུར་བར་འགྱུར། ཞེས་གསུངས། བྱང་སེམས་ས་གསུམ་
པ་བས་ལྷའི་དབང་པོ་བརྒྱ་བྱིན་དུ་སྐྱེ་བ་འཛིན་པ་ཡིན་ཏེ། དེ་ལས།
དེའི་རྣམ་པར་སྨིན་པས་ན། བཟོད་པའི་སྤྱོད་པ་ལྷག་པར་སྤྱོད། །ལྷ་ཡི་
དབང་ཆེན་མཁས་པ་སྟེ། །འདོད་པའི་འདོད་ཆགས་ལྡོག་པ་ཡིན། ཞེས་
གསུངས། ས་བཞི་པ་ལ་གནས་པའི་བྱང་སེམས་དེས་འཐབ་བྲལ་གྱི་
བདག་པོར་སྐྱེ་བ་འཛིན་པ་ཡིན་ཏེ། དེ་ཉིད་ལས། དེ་ཡི་རྣམ་པར་སྨིན་
པས་ན། རབ་འཐབ་བྲལ་གནས་ལྷ་རྒྱལ་འགྱུར་ཞེས་གསུངས། བྱང་
སེམས་ས་ལྔ་པ་བ་དེས་དགའ་ལྡན་གྱི་བདག་པོར་སྐྱེ་བ་འཛིན་པ་ཡིན་
ཏེ། དེ་ཉིད་ལས། དེ་ཡི་རྣམ་པར་སྨིན་པས་ན་། དགའ་ལྡན་གནས་ཀྱི་
ལྷ་ རྒྱལ་ འགྱུར། ཞེས་ གསུངས། བྱང་ སེམས་ ས་ དྲུག་ པ་དེས་ འཕྲུལ་
དགའི་བདག་པོར་སྐྱེ་བ་འཛིན་པ་ཡིན་ཏེ། དེ་ཉིད་ལས་། དེ་ཡི་རྣམ་
པར་སྨིན་པས་ན་། ལྷ་ཡི་རྒྱལ་པོ་རབ་འཕྲུལ་འགྱུར་ཞེས་གསུངས། ས་
བདུན་པ་བ་དེས་གཞན་འཕྲུལ་དབང་བྱེད་ཀྱི་ལྷའི་བདག་པོར་སྐྱེ་བ་
འཛིན་པ་ཡིན་ཏེ་། དེ་ཉིད་ལས་། དེ་ཡི་རྣམ་པར་སྨིན་པས་ན་། གཞན་
འཕྲུལ་དབང་ལྷའི་བདག་པོར་འགྱུར་ཞེས་གསུངས། ས་བརྒྱད་པ་དེས་
སྟོང་གི་བདག་པོ་ཚངས་པར་སྐྱེ་བ་འཛིན་བ་ཡིན་ཏེ་། དེ་ཉིད་ལས་། དེ་
651



ཡ་རྣམ་པར་སྨིན་པས་ན་། སྟོང་གི་བདག་པོ་ཚངས་པར་འགྱུར་ཞེས་
གསུངས། ས་དགུ་པ་དེས་སྟོང་གཉིས་པའི་བདག་པོ་ཚངས་པ་ཆེན་པོར་
སྐྱེ་བ་འཛིན་པ་ཡིན་ཏེ་། དེ་ཉིད་ལས། དེ་ཡི་རྣམ་པར་སྨིན་པས་ན།
།སྟོང་གཉིས་བདག་པོའི་ཚངས་པར་འགྱུར་ཞེས་གསུངས། བྱང་སེམས་
ས་བཅུ་པ་བ་དེས་གནས་གཙང་མའི་བདག་པོ་དབང་ཕྱུག་ཏུ་སྐྱེ་བ་
འཛིན་པ་ཡིན་ཏེ། དེ་ཉིད་ལས། དེ་ཡི་རྣམ་པར་སྨིན་པས་ན། གནས་
གཙང་ལྷ་ཡི་བདག་པོར་འགྱུར། ཞེས་གསུངས་སོ། །
༈ །ལྔ་པ་ཡོངས་སྦྱོང་གི་ཁྱད་པར་ནི། ས་དེ་དང་དེའི་སྐྱོན་ཟད་
ཅིང་ཡོན་ཏན་རྫོགས་པར་བྱེད་པའི་ས་དེ་དང་དེའི་ཡོན་ཏན་གྱི་སྟེང་
ནས་ས་དེ་དང་དེའི་ཡོངས་སྦྱོང་རྫོགས་པར་བྱེད་པ་ཡིན་ལ། དེ་ལྟར་ན།
ས་དང་པོ་ལ་ཡོངས་སྦྱོང་བཅུ། ས་གཉིས་པ་ལ་བརྒྱད། ས་གསུམ་པ་ལ་
ལྔ། ས་བཞི་པ་ལ་བཅུ། ས་ལྔ་པ་ལ་བཅུ། ས་དྲུག་པ་ལ་བཅུ་གཉིས།
ས་བདུན་ པ་ ལ་ ཉི་ ཤུ། ས་བརྒྱད་པ་ ལ་ བརྒྱད། ས་ དགུ་པ་ ལ་ བཅུ་
གཉིས་ཡོད། དེ་དག་ནི་རྒྱས་པར། ཡོངས་སུ་སྦྱོང་བ་རྣམ་བཅུ་ཡི། ཞེས་
སོགས་ཀྱི་སྐབས་ལས་ཤེས་དགོས་སོ། །མངོན་རྟོགས་རྒྱན་དུ་ས་བཅུ་
པ་ཡོངས་སྦྱོང་གི་སྒོ་ནས་མ་བཤད་ཅིང་མཚན་ཉིད་ཀྱི་སྒོ་ནས་བཤད་པ་
ནི། ས་ སྔ་ མ་ དགུའི་ ཡོངས་ སྦྱོང་དངོས་སུ་བསྟན་པས་ ས་བཅུ་པའི་
ཡོངས་ སྦྱོང་ཡང་གོ་ནུས་པ་དང་། ས་བཅུ་པ་མཚན་ཉིད་ཀྱི་སྒོ་ནས་
དངོས་སུ་བསྟན་པ་ལ་བརྟེན་ནས་གཞན་རྣམས་ཀྱང་མཚོན་ནུས་པ་ལ་
652



དགོངས་སོ། །ས་འོག་མ་འོག་མའི་ཡོངས་སྦྱོང་གི་ཆོས་རྫོགས་མ་ཐག་
ཏུ་ས་གོང་མར་འཕོས་པ་ཡིན་པར་། བརྒྱད་སྟོང་འགྲེལ་ཆེན་དུ་བཤད་
དོ། །དྲུག་པ་ཡོན་ཏན་ཐོབ་ཚུལ་གྱི་ཁྱད་པར་བཤད་པ་ནི། ས་དང་པོར་
སྐད་ཅིག་ཐང་ཅིག་ཡུད་ཙམ་ཞིག་ལ་སངས་རྒྱས་བརྒྱའི་ཞལ་མཐོང་བ་
དང༌། དེ་དག་གིས་རང་ལ་བྱིན་གྱིས་རླབས་པ་ཤེས་པ་དང་། དེ་ཙམ་ལ་
བསྐལ་པ་བརྒྱར་གནས་པ་དང་། བསྐལ་པ་བརྒྱའི་བར་གྱི་སྔོན་དང་ཕྱི་
མའི་མཐར་གཟིགས་པ་འཇུག་པ་དང་། ཏིང་ངེ་འཛིན་བརྒྱ་ལ་སྙོམས་
པར་འཇུག་ཅིང་ལྡང་ནུས་པ་དང་། འཇིག་རྟེན་གྱི་ཁམས་བརྒྱ་གཡོ་བར་
ནུས་པ་དང་། ཞིང་ བརྒྱར་འགྲོ་བ་དང་། འཇིག་རྟེན་གྱི་ ཁམས་ བརྒྱ་
གསར་དུ་སྣང་ཞིང་སྤྲུལ་པ་དང༌། སེམས་ཅན་བརྒྱ་སྨིན་པར་བྱེད་པ་
དང་། ཆོས་ཀྱི་སྒོ་མི་འདྲ་བ་བརྒྱ་འབྱེད་པ་དང་། ལུས་བརྒྱ་སྤྲུལ་པ་
དང༌། ལུས་རེ་རེ་ལ་ཡང་འཁོར་བྱང་སེམས་བརྒྱ་བརྒྱ་དང་ལྡན་པར་
སྟོན་པ་སྟེ་ཡོན་ཏན་བརྒྱ་ཕྲག་བཅུ་གཉིས་དང་། ས་གཉིས་པར་སྟོང་
ཕྲག་བཅུ་གཉིས། ས་གསུམ་པར་འབུམ་ཕྲག་བཅུ་གཉིས། བཞི་པར་བྱེ་
བ་བརྒྱ་ཕྲག་བཅུ་གཉིས། ལྔ་པར་བྱེ་བ་སྟོང་ཕྲག་བཅུ་གཉིས། དྲུག་
པར་ བྱེ་བ་བརྒྱ་ ཕྲག་ སྟོང་བཅུ་གཉིས། བདུན་ པར་ བྱེ་བ་ཕྲག་ ཁྲིག་
འབུམ་བཅུ་གཉིས། བརྒྱད་པར་སྟོང་གསུམ་འབུམ་ཕྲག་བཅུའི་རྡུལ་གྱི་
གྲངས་དང་མཉམ་པ་བཅུ་གཉིས། དགུ་པར་སྟོང་གསུམ་གྲངས་མེད་པ་
འབུམ་ཕྲག་བཅུའི་རྡུལ་གྱི་གྲངས་དང་མཉམ་པའི་སྡེ་ཚན་བཅུ་གཉིས།
653



ས་བཅུ་པར་བརྗོད་དུ་མེད་པའི་ཡང་བརྗོད་དུ་མེད་པའི་སྟོང་གསུམ་གྱི་
རྡུལ་ཕྲ་རབ་ཀྱི་གྲངས་དང་མཉམ་པའི་ཡོན་ཏན་སྡེ་ཚན་བཅུ་གཉིས་
ཐོབ་པར་འགྱུར་ཏེ། འཇུག་པ་ལས་། དེ་ཚེ་འདིས་ནི་སངས་རྒྱས་བརྒྱ་
མཐོང་ཞིང་། །ཞེས་སོགས་གསུངས་པ་ལྟར་རོ། །དེས་ན་ཐེག་ཆེན་གྱི་
ཚོགས་སྦྱོར་གྱི་གནས་སྐབས་སུ་བསྐལ་པ་གྲངས་མེད་པ་གཅིག་དང༌།
མ་དག་ས་བདུན་གྱི་སྐབས་སུ་གྲངས་མེད་གཅིག་དང་། དག་པ་ས་
གསུམ་གྱི་སྐབས་སུ་བསྐལ་པ་གྲངས་མེད་གཅིག་སྟེ་བསྐལ་པ་གྲངས་
མེད་ གསུམ་དུ་ཚོགས་བསགས་ཏེ། ཐེག་ཆེན་གྱི་ ས་ ལམ་ རིམ་གྱིས་
བགྲོད་པའི་སྒོ་ནས་མངོན་པར་རྫོགས་པར་འཚང་རྒྱ་བ་ཡིན་ལ། དེ་
ཡང་ལམ་ལ་སློབ་པའི་བརྩོན་འགྲུས་མྱུར་བུལ་འབྲིང་གི་དབང་དུ་བྱས་
པའོ། །འོ་ན་ཅིའི་ཕྱིར་ཐེག་ཆེན་གྱི་ས་དང་ལམ་ཞེས་བྱ་ཞེ་ན། ས་ཆེན་
པོ་འདི་ཉིད་ཀྱིས་བརྟན་གཡོའི་འཇིག་རྟེན་རྣམས་ཀྱི་རྟེན་བྱེད་པ་ལྟར་
རང་ཉིད་ལ་གནས་པའི་ཐེག་ཆེན་གྱི་གང་ཟག་གི་རྒྱུད་ཀྱི་སྤང་རྟོགས་ཀྱི་
ཡོན་ཏན་རྣམས་ཀྱི་རྟེན་བྱེད་པའི་མངོན་རྟོགས་ཡིན་པས་ན་ཐེག་ཆེན་
གྱི་ས་དང་། འཇིག་རྟེན་པ་རྣམས་ཕལ་པའི་ལམ་ལ་བརྟེན་ནས་རང་
འདོད་པའི་ཡུལ་དུ་འགྲོ་བ་ལྟར་རང་ཉིད་ལ་གནས་པའི་ཐར་འདོད་ཀྱི་
སྐྱེས་བུ་རྫོགས་བྱང་དུ་བགྲོད་པར་བྱེད་པའི་ཐེག་ཆེན་གྱི་མངོན་རྟོགས་
ཡིན་པས་ན། ཐེག་ཆེན་གྱི་ལམ་ཞེས་བྱའོ།
654



འབྲས་བུ་སའི་རྣམ་གཞག་བཤད་པ།
༈ །གསུམ་པ་འབྲས་བུ་སའི་རྣམ་གཞག་བཤད་པ་ལ། གང་དུ་
འཚང་རྒྱ་བའི་གནས་ནི། འདོད་པ་དང་གཟུགས་མེད་པའི་ཁམས་དང་
གཟུགས་ཁམས་གནས་རིགས་བཅུ་བདུན་དུ་གསར་དུ་འཚང་རྒྱ་བ་མེད་
པས། གནས་གཙང་ལྔའི་ནང་ཚན་མིན་པར་གྱུར་པའི་གཟུགས་ཁམས་
ཀྱི་འོག་མིན་སྟུག་པོ་བཀོད་པ་ཁོ་ནར་གསར་དུ་འཚང་རྒྱ་བ་ཡིན་ཏེ།
ལང་དཀར་གཤེགས་པ་ལས། གཙང་མའི་གནས་རྣམས་སྤངས་པ་ཡི།།
འོག་མིན་གནས་ནི་ཉམས་དགའ་བར། །ཡང་དག་རྫོགས་སངས་དེར་
སངས་རྒྱས། །སྤྲུལ་པ་པོ་གཅིག་འདིར་འཚང་རྒྱ། ཞེས་དང་། འདོད་པ་
ཁམས་ དང༌ གཟུགས་ མེད་ དུ། །འཚང་ རྒྱ་ མངོན་ པར་ འཚང་ མི་རྒྱུ།།
གཟུགས་ཀྱི་ཁམས་ཀྱི་འོག་མིན་དུ། །འདོད་ཆགས་བྲལ་ཁྱོད་འཚང་
རྒྱའོ། །ཞེས་གསུངས་ཞིང་། རྣམ་བཤད་དགོངས་པ་རབ་གསལ་ལས།།
འོག་མིན་ཁོ་ནར་ཞེས་གསུངས་པས་ནི་སྔར་སངས་མ་རྒྱས་པ་གསར་
དུ་འཚང་རྒྱ་བའི་བརྟེན་ལ་འོག་མིན་པ་དགོས་པར་བསྟན་ལ། སྔོན་
སངས་རྒྱས་ཟིན་གསར་དུ་འཚང་རྒྱ་བའི་ཚུལ་སྟོན་པ་འདོད་པ་ཁམས་
སུ་མཛད་པ་ཡིན་ཏེ། ཕ་རོལ་ཏུ་ཕྱིན་པའི་ཐེག་པའི་ལུགས་སོ། །ཞེས་
གསུངས་པའི་ཕྱིར། ཇི་ལྟར་འཚང་རྒྱ་བའི་ཚུལ་ནི་། རྒྱུན་མཐའི་གནས་
སྐབས་སུ་ཆོས་ཉིད་ལ་མཉམ་པར་གཞག་བཞིན་པའི་ངང་ནས། སྐད་
ཅིག་ཕྱི་ལོག་དེར་ཆོས་ཅན་ཇི་སྙེད་པ་མཐའ་དག་མངོན་སུམ་གྱིས་ནམ་
655



མཁྱེན་པ་ན། སྐུ་གསུམ་གྱི་གོ་འཕང་ཅིག་ཅར་དུ་མངོན་དུ་མཛད་པ་
ཞེས་ བྱ་ལ། རྣམ་མཁྱེན་སྐད་ཅིག་དང་པོ་ཐོབ་པ་དང་དུས་མཉམ་དུ་
བྱང་སེམས་རྒྱུན་མཐའ་བའི་ལུས་མཚན་དཔེས་བརྒྱན་པ་དེ་ཉིད་ཀྱི་
རིགས་རྒྱུན་ལོངས་སྤྱོད་རྫོགས་པའི་སྐུར་གྱུར་པ་དང༌། དེའི་གཟུགས་
བརྙན་གྱི་ཚུལ་དུ་འདོད་ཁམས་སུ་སྤྲུལ་པའི་སྐུ་བགྲང་བ་ལས་འདས་པ་
ཞིག་འཆར་བ་ཡིན་ཅིང་། རྩ་བའི་ལོངས་སྐུ་དེ་ཉིད་མྱ་ངན་ལས་འདའ་
བའི་ཚུལ་སྟོན་པ་མི་སྲིད་ཀྱང་། སྤྲུལ་པའི་སྐུ་རྣམས་ནི་ཞིང་གཅིག་ཏུ་མྱ་
ངན་ལས་འདའ་བའི་ཚུལ་བསྟན་ཀྱང་། སླར་ཡང་ཞིང་གཞན་དུ་སྤྲུལ་
པའི་སྐུའི་བཀོད་པ་སྟོན་པ་དང་། གདུལ་བྱ་རྣམས་གནས་སྐབས་དང་
མཐར་ཐུག་གི་བདེ་བ་ལ་འགོད་པའི་འཕྲིན་ལས་ནམ་མཁའ་ཇི་སྲིད་
གནས་ཀྱི་བར་དུ་རྒྱུན་མི་འཆད་པའི་སྒོ་ནས་བཞུགས་པ་ཡིན་ཏེ། སྟོང་
ཉིད་རྟོགས་པའི་ཤེས་རབ་དང་ཐུགས་རྗེ་ཆེན་པོ་གོམས་པར་མཛད་པ་
མཐར་ཕྱིན་པའི་སྟོབས་ཀྱིས་དུས་རྟག་ཏུ་གཞན་དོན་ལ་དགོངས་ནས་
བཞུགས་པའི་ཕྱིར་རོ། །ས་དང་ལམ་གྱི་རྣམ་གཞག་ལེགས་པར་བཤད་
ཟིན་ཏོ།། །།འདིར་སྨྲས་པ། དལ་ཐོབ་བསྟན་པ་མཆོག་དང་འཇལ་དུས་
འདིར། །ལེགས་པ་འབའ་ཞིག་ གསུངས་ པ་ཙོང་ ཁ་ པས། །དར་ཞིང་
རྒྱས་ པར་མཛད་ པའི་ གསུང་ རབ་ལ། །རྣམ་དཔྱོད་བཟང་པོས་ཐོས་
བསམ་སྒོམ་ལ་འབད། །མང་དུ་ཐོས་པ་ལེགས་པར་བཙལ་བྱས་ནས།
།མང་ པོའི་དབུས་ སུ་རྙེད་བཀུར་ ཞེན་པ་སྤངས། །མང་པོའི་སྐྱེ་བོས་
656



དབེན་པའི་ གནས་མཆོག་ཏུ། །མང་ཐོས་ཉམས་སུ་ལེན་པ་ཤིན་ཏུ་
གཅེས། །དགེ་འདིས་རྒྱལ་བའི་བསྟན་པ་རིན་པོ་ཆེ། །སྤྱི་དང་ཁྱད་པར་
མཉམ་མེད་ཙོང་ཁ་པའི། །མདོ་སྔགས་བསྟན་པ་ཕྱོགས་བཅུར་རྒྱས་པ་
དང༌། །བདག་གཞན་བླ་མེད་བྱང་ཆུབ་མྱུར་ཐོབ་ཤོག། །།དགེ་ལེགས་
འཕེལ།། །། ༄༅། །མཁས་གྲུབ་བསྟན་པ་དར་བཟང་གི་གསུང་
རྒྱུན་ལེགས་པ་གཅིག་བཞུགས་སོ། །ན་མོ་གུ་རུ། །འདིར་ཐལ་འགྱུར་
བའི་ལུགས་ལ་ཐེག་ཆེན་གྱི་སྒོམ་སྤང་ཉོན་མོངས་དགུ་དང་།སྒོམ་སྤང་
ཤེས་སྒྲིབ་ཆེ་འབྲིང་ཆུང་གསུམ་སྟེ། སྤང་བྱ་སྒྲིབ་པ་བཅུ་གཉིས་པོ་དེ།
བྱང་ཆུབ་སེམས་དཔས་སྒོམ་ལམ་དགུའི་གནས་སྐབས་སུ་སྤོང་བར་
བཤད་པས་ཇི་ལྟར་སྤོང་ཚུལ་ནི། སྒོམ་སྤང་ཉོན་མོངས་ཆེ་འབྲིང་དྲུག་
དང༌། ས་གཉིས་པ་ནས་བདུན་པའི་བར་གྱི་བར་ཆད་མེད་ལམ་དྲུག་
སྤང་གཉེན་དུ་སྦྱོར་བ་ནི། རྣམ་བཤད་དགོངས་པ་རབ་གསལ་ལས།
སྒོམ་སྤང་ཉོན་མོངས་ཆེ་འབྲིང་དྲུག་ས་གཉིས་པ་ནས་བདུན་པའི་བར་
གྱིས་སྤོང་བའི་ས་འདིའི་སྤང་བྱ་ལ་དགོངས་སོ། །ཞེས་གསུངས་པས་
གསལ་བར་བསྟན་ལ། ཁ་ཅིག་གསུངས་འདིས་ཐེག་ཆེན་གྱི་སྒོམ་སྤང་
ཆུང་ངུ་སྐོར་གསུམ་མེད་པར་བསྟན་ཟེར་ཀྱང་། སྒོམ་སྤང་ཉོན་མོངས་ཆེ་
འབྲིང་དྲུག་ཡོད་པར་བསྟན་གྱི། ཆུང་ངུ་གསུམ་ཡོད་པ་མ་བཀག་གོ
།དེས་ན་ས་བརྒྱད་པ་ཐོབ་མ་ཐག་པའི་བར་ཆད་མེད་ལམ་དེས་སྒོམ་
སྤང་ཉོན་མོངས་ཆུང་ངུ་སྐོར་གསུམ་གའི་དངོས་གཉེན་བྱེད་ཅིང་། རྒྱུ་
657



མཚན་དེ་ཉིད་ཀྱི་ཕྱིར། དེས་དྲངས་པའི་རྣམ་གྲོལ་ལམ་གྱིས་བར་ཆད་
མེད་ལམ་གཞན་ལ་མ་ལྟོས་པར་། སྒོམ་སྤང་ཉོན་མོངས་ཆུང་ངུ་གསུམ་
ག་སྤངས་པ་ཡིན་ཏེ། ས་བརྒྱད་པས་བསྡུས་པའི་རྣམ་པར་མི་རྟོག་པའི་
ཡེ་ཤེས་དང་པོར་སྐྱེ་བ་ལ་མངོན་དུ་ཕྱོགས་པ་དང་ཆགས་སོགས་ཀྱི་
ཉོན་མོངས་ས་བོན་དང་བཅས་པ་འགགས་པ་ལ་མངོན་དུ་ཕྱོགས་པ་
དུས་མཉམ། སྤང་བྱ་དེ་དག་རྫོགས་པར་འགགས་ཟིན་པ་དང༌། ཡེ་
ཤེས་དེ་རྫོགས་པར་སྐྱེས་ཟིན་པ་དུས་མཉམ་པ་ནི། སྣང་མུན་ལྟར་ལྷན་
ཅིག་མི་གནས་འགལ་ཡིན་པའི་ཕྱིར། ཆགས་པ་མེད་པའི་བློ་ནི་སྐྱོན་
རྣམས་དག་དང་ལྷན་ཅིག་མི་གནས་ཕྱིར་ཞེས་པས་བསྟན་ཅིང་། འདི་
དག་གི་དུས་ སུ་གཉེན་པོ་བར་ཆད་མེད་ལམ་དེས་སྤང་བྱའི་དངོས་
གཉེན་ བྱེད་ ཚུལ། སྣང་ མུན་ དཔེར་ བྱས་ ནས་ གསུངས་ པ་ དང་ དོན་
གཅིག་གོ །དེ་ལྟ་བུའི་ཡེ་ཤེས་དེས་ཉོན་མོངས་པའི་ས་བོན་ལ་
དངོས་སུ་གནོད་ནུས་པའི་རྒྱུ་མཚན་གྱིས། ས་བརྒྱད་པའི་རྣམ་གྲོལ་
ལམ་ཐོབ་པ་དང་དུས་མཉམ་དུ་ཉོན་མོངས་པ་རྩ་བ་ནས་སྤངས་པ་ནི།
ས་བརྒྱད་པ་ལ་དྲི་མ་དེ་དག་རྩ་བཅས་ཉེ་བར་ཞི་འགྱུར་ཞིང་། །ཞེས་
པས་བསྟན་ཏོ། །ཁ་ཅིག་ས་བརྒྱད་པ་ཐོབ་པ་དང་། ཉོན་སྒྲིབ་སྤངས་པ་
དུས་མཉམ་པར་འདོད་པ་དང་གཞན་དག་ས་བརྒྱད་པའི་གནས་སྐབས་
སུ་ཉོན་མོངས་ཆུང་ངུ་སྐོར་གསུམ་ལ་དངོས་གཉེན་གསུམ་དགོས་པར་
འདོད་པ་གཉིས་ཀས་ཀྱང་། ཆགས་པ་མེད་པའི་བློ་ནི་ཞེས་པའི་གཞུང་
658



གི་ནུས་པ་མ་ཐོན་ཏེ། གཞུང་དེས་ས་བརྒྱད་པའི་ཡེ་ཤེས་སྐད་ཅིག་དང་
པོ་དེས་ཉོན་མོངས་ཆུང་ངུ་སྐོར་ གསུམ་གའི་དངོས་གཉེན་བྱེད་པར་
བསྟན་ཏོ། །འོ་ན་ས་བདུན་པ་མན་ཆད་དུ་ཉན་ཐོས་ལྟར་སྤངས་གཉེན་
ཚ་གྲང་ཕྲད་པའི་ཚུལ་གྱིས་ཉོན་མོངས་ཆེ་འབྲིང་ རེ་ སྤོང་བ་ལའང་
གཉེན་པོ་ བར་ ཆད་ མེད་ ལམ་ རེ་ དགོས་ཤིང་། ས་བརྒྱད་པར་ཉོན་
མོངས་ཆུང་ངུ་སྐོར་གསུམ་ག་བར་ཆད་མེད་ལམ་གཅིག་གིས་སྤོང་ནུས་
པའི་རྒྱུ་མཚན་གང་ཞེ་ན། ས་བརྒྱད་པའི་ཡེ་ཤེས་དེ་བསྐལ་པ་གྲངས་
མེད་པ་གཉིས་སུ་བསགས་པའི་བསོད་ནམས་ཀྱི་ཚོགས་རྒྱ་ཆེན་པོའི་
གྲོགས་ཀྱིས་ཟིན་པའི་དུས་དེ་ཉིད་དུ་ཡེ་ཤེས་ཀྱི་ཚོགས་ལ་གོམས་པར་
བྱས་པའི་མཐུས་ས་བདུན་པ་མན་ཆད་ལས་སྤང་བྱ་སྤོང་བ་དང་། ལམ་
བགྲོད་པའི་ནུས་པ་མཆོག་ཏུ་གྱུར་པའི་ཁྱད་པར་འདྲ་བ་ས་བདུན་པ་
མན་ཆད་དུ་ས་གོང་འོག་གི་ཁྱད་པར་ལ་མེད་ཅིང་། ས་བདུན་པ་མན་
ཆད་དུ་ འབད་རྩོལ་ རིགས་ པ་ལ་ལྟོས་དགོས་ལ། ས་བརྒྱད་པ་ནས་
འབད་རྩོལ་གྱི་མཚན་མ་རགས་པ་ཞི་བའི་ཕྱིར། དཔེར་ན་རྒྱ་མཚོར་མ་
ཕྱིན་པའི་གོང་དུ་གྲུ་རྫིང་སོགས་འབད་པ་དུ་མས་དྲང་དགོས་ཤིང་ས་
ཆོད་ཆུང་བ་དང་། རྒྱ་མཚོར་ཕྱིན་པ་ན་འབད་རྩོལ་གྱིས་དྲང་མི་དགོས་
ཤིང་། ས་ཆོད་ཀྱང་ཆེས་ཤིན་ཏུ་ཆེ་བར་འབྱུང་བ་བཞིན་ནོ་ཞེས་ས་བཅུ་
པའི་མདོར་གསུངས་ཤིང་། འཇུག་པར་ཡང་། ཡང་ཡང་སྔར་དགེ་ལས་
ལྷག་ཐོབ་བྱའི་ཕྱིར་ཞེས་གསུངས་པའི་ཕྱིར་རོ། །དེས་ན་ཉོན་སྒྲིབ་དང་
659



ཤེས་སྒྲིབ་སྤང་བྱའི་ངོས་ནས་ཤེས་སྒྲིབ་ཆེས་སྤོང་དཀའ་ཡང་། སྒོམ་
སྤང་ཉོན་སྒྲིབ་ལ་ སྤོང་ཐེབ་བདུན་དགོས་ཤིང་ཤེས་སྒྲིབ་སྤོང་ཐེབ་
གསུམ་གྱིས་ཆོག་པ་ཡང་སྤང་བྱ་སྤོང་དཀའ་སླའི་ཁྱད་པར་ལས་ཀྱང་།
ས་གོང་འོག་གི་གཉེན་པོ་ཆེ་ཆུང་གི་ཁྱད་པར་ཤིན་ཏུ་ཆེ་བའི་གནད་ཀྱིས་
ཡིན་ནོ། །འོ་ན་ ས་བདུན་པ་མན་ཆད་དུའང་ཐེག་དམན་ ལྟར་ ཉོན་
མོངས་ལྷན་སྐྱེས་ཆེ་འབྲིང་དྲུག་རེ་རེ་ནས་སྤོང་མི་དགོས་པར་ཐལ། དེ་
མན་ཆད་དུའང་ཐེག་དམན་ལས་སྤང་བྱ་སྤོང་བའི་ནུས་པ་ཆེས་ཁྱད་པར་
དུ་འཕགས་པ་ཕྱིར་སྙམ་ན། དེའི་སྐྱོན་མེད་དེ་ཐེག་དམན་པ་ཉོན་སྒྲིབ་
སྤང་བྱའི་གཙོ་བོར་བྱེད་ལ། ཐེག་ཆེན་གྱི་ས་བདུན་དུ་ཉོན་སྒྲིབ་སྤོང་
ཡང་སྤང་བྱའི་གཙོ་བོར་མི་བྱེད་པའི་རྒྱུ་མཚན་གྱིས་ཡིན་པའི་ཕྱིར།
དེའི་ཚུལ་ཡང་ཡོད་དེ། བྱང་སེམས་ཀྱིས་ཉོན་སྒྲིབ་སྤང་བྱའི་གཙོ་བོར་
བྱས་ན་ས་དང་པོ་ཙམ་ནས་སྤོང་ནུས་ཀྱང་། ས་བརྒྱད་པ་མ་ཐོབ་བར་དུ་
ཉོན་མོངས་སྤངས་པ་ལ་དགོས་པ་མེད་ཅིང་། མ་སྤངས་པ་ལ་གཞན་
དོན་རྒྱ་ཆེན་པོ་ལ་འཇུག་པའི་དགོས་པ་ཡོད་པའི་ཕྱིར། སྤངས་པ་ལ་
དགོས་པ་མེད་དེ། སྤང་བྱའི་གཙོ་བོ་ནི་ཤེས་སྒྲིབ་ཡིན་པས། དེ་སྤོང་བ་
ལ་ནི་བསྐལ་པ་གྲངས་མེད་ པ་ གཉིས་ ཀྱི་བསོད་ནམས་ཀྱི་ཚོགས་
གྲོགས་སུ་དགོས་པས་ཉོན་སྒྲིབ་སྤངས་ཀྱང་ས་བདུན་པ་མན་ཆད་དུ་
ཤེས་སྒྲིབ་རགས་པ་ཙམ་ཡང་སྤོང་མི་ནུས་པའི་ཕྱིར། འོ་ན་ས་བདུན་པ་
མན་ཆད་དུ་ཉོན་མོངས་མ་སྤངས་པ་ལ་དགོས་པ་ཡོད་པ་བཞིན་དུ། ས་
660



བརྒྱད་པར་ཡང་དེ་མ་སྤངས་པ་ལ་དགོས་པ་ཡོད་པར་ཐལ། དེར་ཡང་
ཉོན་མོངས་གཞན་དོན་བྱེད་པའི་གྲོགས་སུ་བསྒྱུར་ནུས་པའི་ཕྱིར་ཞེ་ན།
དེའི་སྐྱོན་མེད་དེ། ས་བརྒྱད་པ་ནས་དབང་བཅུ་ཐོབ་པས་ཉོན་མོངས་
གཞན་དོན་བྱེད་པའི་གྲོགས་སུ་བསྒྱུར་མི་དགོས་པའི་ཕྱིར་དོན་འདི་ནི་
འཁོར་བ་འགགས་ཀྱང་དབང་རྣམས་བཅུ་པོ་ཐོབ་པར་འགྱུར་ཞིང་དེ་
དག་གི་ཞེས་སོགས་ཀྱི་དགོངས་པ་བླ་ན་མེད་པའོ། །དེ་ཡང་ཐེག་དམན་
པ་རྣམས་རང་སྡུག་བསྔལ་ལས་གྲོལ་བ་གཙོ་བོར་འདོད་ལ། ཐེག་ཆེན་
པ་གཞན་དོན་རྒྱ་ཆེན་པོ་གཙོ་བོར་འདོད་པའི་གནད་ཀྱིས། རང་སྡུག་
བསྔལ་བའི་རྩ་བ་ཉོན་མོངས་པ་དང་གཞན་དོན་གྱི་ཐབས་སྣ་ཚོགས་ལ་
རྨོངས་པ་ཉོན་མོངས་པའི་བག་ཆགས་ཀྱིས་བྱེད་པས་ན་ཐེག་པ་ཆེ་ཆུང་
གི་སྤང་བྱའི་གཙོ་བོ་ལ་ཁྱད་པར་ཆེན་པོ་འབྱུང་བ་ཡིན་ནོ། །པཎ་ཆེན་
འཇམ་ དབྱངས་ཤཱནྟི་ པའི། །ཐུགས་ སྲས་ བསྟན་ པ་ དར་ བཟང་ གིས།
།མཛད་པའི་ས་ལམ་རྣམ་གཞག་འདི། །པར་བསྐྲུན་ལེགས་བཤད་གླིང་
ནས་སྤེལ།། །།
661



༄༅། །མཁས་པའི་དབང་པོ་ཤནྟི་པ་བློ་གྲོས་རྒྱལ་
མཚན་གྱི་གསུང་རྒྱུན་རྟེན་འབྲེལ་གྱི་རྣམ་གཞག་རིགས་པའི་
དབང་གི་རྒྱལ་པོ་ཞེས་བྱ་བ་བཞུགས་སོ། །
༄༅། །རྟེན་འབྲེལ་གྱི་རྣམ་གཞག་རིགས་པའི་དབང་གི་རྒྱལ་
པོ་ཞེས་བྱ་བ། རྗེ་བཙུན་བླ་མ་དམ་པ་རྣམས་དང་རྒྱལ་སྲས་སློབ་མའི་
ཚོགས་དང་བཅས་པ་རྣམས་ ལ་ ཕྱག་ འཚལ་ལོ། །རིགས་ཀྱི་ནུས་པ་
སྐལ་བ་མི་དམན་ཞིང་། །རྣམ་དཔྱོད་ལྡན་རྣམས་ཉམས་སུ་ལེན་པའི་
ཚུལ། །རྗེ་བཙུན་བླ་མའི་དྲིན་ལས་ལེགས་རྙེད་པ། །རྗེ་བཙུན་བླ་མའི་
གསུང་བཞིན་བྲི་བར་བྱ། །དེ་ལ་འདིར་ཀུན་ནས་ཉོན་མོངས་ཕྱོགས་ཀྱི་
རྟེན་འབྲེལ་ཡན་ལག་བཅུ་གཉིས་ཀྱིས་བསྡུས་པའི་ཀུན་འབྱུང་འཁོར་
བའི་འཇུག་རིམ་དང་། སྡུག་བསྔལ་འཁོར་བའི་ཉེས་དམིགས་མ་བསམ་
ན་འཁོར་བ་ལ་དམིགས་པའི་ངེས་འབྱུང་མཚན་ཉིད་པ་མི་སྐྱེ། དེ་མ་
སྐྱེས་ན་སྐྱེས་བུ་འབྲིང་དང་ཐུན་མོང་བའི་ལམ་མི་རྙེད། དེ་མ་རྙེད་ན་
ཐར་པ་དང་ཐམས་ཅད་མཁྱེན་པའི་ལམ་གྱི་གཞི་དོར་བས་དེ་ལ་ཐོག་
མར་འཁོར་བ་ལ་དམིགས་པའི་ངེས་འབྱུང་མཚན་ཉིད་པ་བསྐྱེད་པའི་
ཕྱིར་དུ་རྟེན་འབྲེལ་གྱི་རྣམ་གཞག་འདི་ཉིད་སྟོན་པ་ཡིན་ལ་འདི་འཆད་
པ་ལ།
662



རྟེན་འབྲེལ་གྱི་སྒྲ་དོན་སོགས་བཤད་པ།
༈ རྟེན་ འབྲེལ་ གྱི་ སྒྲ་ དོན། མཚན་ ཉིད། དབྱེ་ བ། རྟེན་
འབྲེལ་གྱི་རྣམ་གཞག་ཤེས་པའི་ཕན་ཡོན། མ་ཤེས་པའི་ཉེས་དམིགས།
དེའི་དོན་བསྒྲུབ་པ་དང་དྲུག ༈ དང་པོ་ནི། སྤྱིར་རྟེན་འབྲེལ་ཞེས་
པའི་སྒྲ་དེ་ཡངས་པའི་དབང་དུ་བྱས་ན་ཆོས་ཐམས་ཅད་ལ་འཇུག་པ་
ཡིན་ཏེ། ཆོས་ཐམས་ཅད་རང་གི་ཆ་ཤས་ལ་བརྟེན་ཅིང་རང་གི་ཆ་ཤས་
ལ་འབྲེལ་པས་རྟེན་འབྲེལ་ཞེས་བརྗོད་པ་ཡིན་བའི་ཕྱིར་ཏེ། རང་གི་ཆ་
ཤས་ལ་མ་བརྟེན་ཤིང་རང་གི་ཆ་ཤས་ལ་མ་འབྲེལ་བའི་ཆོས་མེད་པའི་
ཕྱིར་ཏེ། དབུ་མ་རྩ་བ་ལས། གང་ཕྱིར་རྟེན་འབྱུང་མ་ཡིན་པའི། །ཆོས་
འགའ་ཡོད་པ་མ་ཡིན་ཏེ། །དེ་ཕྱིར་སྟོང་ཉིད་མ་ཡིན་པའི། །ཆོས་འགའ་
ཡོད་པ་མ་ཡིན་ནོ། །ཞེས་གསུངས་པའི་ཕྱིར། ཡང་དེ་འདྲ་བའི་སྒྲ་དེ་དེ་
བས་ཀྱང་དོག་པའི་དབང་དུ་བྱས་ན་འདུས་བྱས་ཐམས་ཅད་ལ་འཇུག་
པ་ཡིན་ཏེ། འདུས་བྱས་ཐམས་ཅད་རང་གི་རྒྱུ་རྐྱེན་ལ་བརྟེན་ཅིང་རང་
གི་རྒྱུ་རྐྱེན་ལ་འབྲེལ་བས་རྟེན་འབྲེལ་ཡིན་པའི་ཕྱིར། ཡང་དེ་དེ་བས་
ཀྱང་ཆེས་དོག་པའི་དབང་དུ་བྱས་ན་ཀུན་ནས་ཉོན་མོངས་ཕྱོགས་ཀྱི་
རྟེན་འབྲེལ་ཡན་ལག་བཅུ་གཉིས་ལ་འཇུག་པ་ཡིན་ཏེ། དེ་རྣམས་རང་
རྒྱུ་སྔ་མ་སྔ་མ་ལ་བརྟེན་ནས་ཕྱི་མ་ཕྱི་མ་རྣམས་འབྱུང་བའི་རྟེན་འབྲེལ་
ཡིན་པའི་ཕྱིར་རོ། །གཉིས་པ་མཚན་ཉིད་ནི། རང་གི་ཆ་ཤས་ལ་བརྟེན་
ནས་བཏགས་པའི་ཆོས་སུ་དམིགས་པ་དེ། རང་ཉིད་རྟེན་འབྲེལ་ཡིན་
663



པའི་མཚན་ཉིད་ཡིན། གསུམ་པ་དབྱེ་བ་ནི། དེ་ལ་དབྱེ་ན། འདུས་མ་
བྱས་ཀྱི་རྟེན་འབྲེལ་དང་། འདུས་བྱས་ཀྱི་རྟེན་འབྲེལ་གཉིས། འདུས་མ་
བྱས་ཀྱང་ཡིན། རང་གི་ཆ་ཤས་ལ་བརྟེན་ནས་བཏགས་པ་ཡང་ཡིན་
པའི་གཞི་མཐུན་པའི་ཆོས་སུ་དམིགས་པ་དེ། རང་ཉིད་འདུས་མ་བྱས་
ཀྱི་རྟེན་འབྲེལ་གྱི་མཚན་ཉིད། དེ་དང་རྟག་པ་དོན་གཅིག གཉིས་
པ་ལ་མཚན་ཉིད་དང༌། དབྱེ་བ་གཉིས་ལས། དང་པོ་ནི། འདུས་བྱས་
ཀྱང་ཡིན། རང་གི་ཆ་ཤས་ལ་བརྟེན་ནས་བཏགས་པ་ཡང་ཡིན་པའི་
གཞི་མཐུན་པའི་ཆོས་སུ་དམིགས་པ་དེ། རང་ཉིད་འདུས་བྱས་ཀྱི་རྟེན་
འབྲེལ་གྱི་མཚན་ཉིད་ཡིན། དེ་དང་འདུས་བྱས་དོན་གཅིག གཉིས་
པ་ནི། དེ་ ལ་ དབྱེ་ན། རྒྱུད་ ཀྱིས་ མ་ བསྡུས་ པའི་ དེ་དང༌། རྒྱུད་ ཀྱིས་
བསྡུས་ པའི་ དེ་གཉིས། དང་ པོའི་ མཚན་ གཞི་ནི། འོག་གཞི་རླུང་ གི་
དཀྱིལ་འཁོར། དེ་ལ་བརྟེན་ནས་ཆགས་པའི་ཆུའི་དཀྱིལ་འཁོར། དེ་ལ་
བརྟེན་ནས་ཆགས་པའི་དབང་ཆེན་གསེར་གྱི་གཞི། དེ་ལ་བརྟེན་ནས་
ཆགས་པའི་ཕྱིའི་རྒྱ་མཚོ་ཆེན་པོ། དེ་ལ་བརྟེན་ནས་ཆགས་པའི་ཁོར་
ཡུག་གི་རི། གླིང་བཞི་གླིང་ཕྲན་བརྒྱད། རྩེ་ཤིང་ནགས་ཚལ། གསེར་
གྱི་རི་བདུན། རོལ་པའི་མཚོ་བདུན། རིའི་རྒྱལ་པོ་རི་རབ། ཉི་ཟླ་སྐར་
གསུམ་ནམ་མཁའ་ལ་བརྟེན་པའི་ གཞལ་ཡས་ཁང་རྣམས་ཡིན་ནོ།།
གཉིས་པ་ལ། བཤད་བྱའི་ལུང་འགོད་པ་དང་། ལུང་གི་དོན་བཤད་པ་
གཉིས། དང་པོ་ནི། བྱེ་བྲག་རྣམ་པར་འབྱེད་པའི་མདོ་ལས། དགེ་སློང་
664



དག་འདི་ཡོད་པས་ན་འདི་འབྱུང་། འདི་སྐྱེས་པའི་ཕྱིར། འདི་སྐྱེས་པ་
སྟེ། འདི་ལྟ་ སྟེ། མ་ རིག་ པའི་རྐྱེན་གྱིས་འདུ་བྱེད། འདུ་བྱེད་ ཀྱི་རྐྱེན་
གྱིས་ རྣམ་ པར་ ཤེས་ པ། རྣམ་ པར་ ཤེས་ པའི་ རྐྱེན་ གྱིས་ མིང་ དང་
གཟུགས། མིང་ དང༌ གཟུགས་ ཀྱི་ རྐྱེན་ གྱིས་ སྐྱེ་ མཆེད་ དྲུག །སྐྱེ་
མཆེད་དྲུག་གི་རྐྱེན་ གྱིས་རེག་པ། རེག་པའི་རྐྱེན་གྱིས་ཚོར་བ། ཚོར་
བའི་རྐྱེན་གྱིས་སྲེད་པ། སྲེད་པའི་རྐྱེན་གྱིས་ལེན་པ། ལེན་པའི་རྐྱེན་
གྱིས་སྲིད་པ། སྲིད་པའི་རྐྱེན་གྱིས་སྐྱེ་བ། སྐྱེ་བའི་རྐྱེན་གྱིས་རྒ་ཤི། རྒ་
ཤིའི་རྐྱེན་གྱིས་མྱ་ངན་དང་སྨྲེ་སྔགས་འདོན་པ་དང་། སྡུག་བསྔལ་བ་
དང་། ཡིད་མི་བདེ་བ་དང་འཁྲུག་པ་ལ་སོགས་པ་སྡུག་བསྔལ་གྱི་ཕུང་
པོ་འབའ་ཞིག་པ་འདི་འབྱུང་བར་འགྱུར་རོ། །ཞེས་གསུངས། གཉིས་པ་
ནི། ཀུན་བཏུས་ལས་བཤད་པའི་ཚུལ། མཛོད་ལས་བཤད་པའི་ཚུལ།
དེ་དག་གི་གྲུབ་པའི་དོན་བཤད་པ་དང་གསུམ། དང་པོ་ནི། ཀུན་བཏུས་
ལས། མཚན་ཉིད་ཀྱི་ཚུལ་ཇི་ལྟ་བུ་ཞེ་ན། གཡོ་བ་མེད་པའི་རྐྱེན་ལས་
བྱུང་བ་དང༌། མི་རྟག་པའི་རྐྱེན་ལས་བྱུང་བ་དང༌། ནུས་པའི་རྐྱེན་ལས་
བྱུང་བའི་ཕྱིར་རོ། །ཞེས་གསུངས། དེ་དག་གི་དོན་ནི། ཕྱི་རོལ་པ་ལ་
སོགས་པ་ ཁ་ཅིག་ན་རེ། ཕྱི་ནང་གི་དངོས་པོ་རྣམས་དབང་ཕྱུག་ལ་
སོགས་པའི་བློའི་གཡོ་བ་སྔོན་དུ་བཏང་ནས་བྱས་པ་ཡིན་ནམ་སྙམ་པའི་
ལོག་པར་རྟོག་པ་དེ་བསལ་ནས་དེ་རྣམས་རང་གི་རྒྱུ་རྐྱེན་གྱིས་བྱས་པ་
ཡིན་ནོ། །ཞེས་སྟོན་པ་ལ། མདོ་ལས། འདི་ཡོད་པས་ན་འདི་འབྱུང་།
665



ཞེས་དང་། ཀུན་བཏུས་ལས། གཡོ་བ་མེད་པའི་རྐྱེན་ལས་བྱུང་བ་དང་།
ཞེས་གསུངས། ཡང་ཁ་ཅིག དེ་རྣམས་རང་གི་རྒྱུ་རྐྱེན་གྱིས་བྱས་པ་
ཡིན་ཀྱང་རང་རྒྱུ་རྟག་པ་ལས་བྱུང་བ་ཡིན་ནམ་སྙམ་པའི་ལོག་པར་རྟོག་
པ་བསལ་ནས་དེ་རྣམས་རང་རྒྱུ་མི་རྟག་པ་ལས་འབྱུང་ངོ་ཞེས་སྟོན་པ་
ལ། མདོ་ལས། འདི་ སྐྱེས་ པའི་ ཕྱིར། འདི་ སྐྱེས་ པ་ སྟེ། ཞེས་ པ་ དང་།
ཀུན་བཏུས་ལས། མི་རྟག་པའི་རྐྱེན་ལས་བྱུང་བ་དང་། ཞེས་གསུངས།
ཡང་དེ་ལ་སོགས་པ་ཁ་ཅིག དེ་རྣམས་རང་རྒྱུ་མི་རྟག་པ་ལས་བྱུང་
བ་ཡིན་ཀྱང་རྒྱུ་ཐམས་ཅད་ལས་འབྲས་བུ་ཐམས་ཅད་བྱུང་བ་ཡིན་ནམ་
སྙམ་པའིལོག་པར་རྟོག་པ་བསལ་ནས་དེ་རྣམས་རང་རང་སྐྱེད་པའི་
ནུས་པ་དང་ལྡན་པའི་རྒྱུ་ལས་འབྱུང་ངོ་ཞེས་སྟོན་པ་ལ། མདོ་ལས།
འདི་ལྟ་སྟེ། མ་རིག་པའི་རྐྱེན་གྱིས་འདུ་བྱེད། ཅེས་སོགས་དང་། ཀུན་
བཏུས་ལས། ནུས་པའི་རྐྱེན་ལས་བྱུང་བའི་ཕྱིར་རོ། །ཞེས་གསུངས། འོ་
ན་མདོ་ལས། སྡུག་བསྔལ་གྱི་ཕུང་པོ་འབའ་ཞིག་པ་འདི་འབྱུང་བར་
འགྱུར་རོ། །ཞེས་ གསུངས་པའི་དོན་ཇི་ལྟ་བུ་ཞེ་ན། འཕེན་བྱེད་དང་
འགྲུབ་བྱེད་ཀྱིས་བསྡུས་པའི་ལས་ཀྱི་ཀུན་སློང་དུ་གྱུར་པའི་མ་རིག་པ་
ལས་བྱུང་བའི་རྣམ་སྨིན་གྱི་ཕུང་པོ་དང་། གང་ཟག་གི་བདག་གཉིས་ཀྱི་
ནང་ནས་དང་པོ་དེ་འབའ་ཞིག་འབྱུང་ཞེས་པའི་དོན་ཡིན་ནོ། ། །གཉིས་
པ་མཛོད་ལས་བཤད་པའི་ཚུལ་ནི། མཛོད་ལས། མ་རིག་ཉོན་མོངས་
སྔོན་ གནས་ སྐབས། །འདུ་ བྱེད་ དག་ ནི་ སྔོན་ ལས་ ཀྱི། །རྣམ་ ཤེས་
666



མཚམས་སྦྱོར་ཕུང་པོ་ཡིན། །མིང་དང་གཟུགས་ནི་དེ་ཕན་ཆད། །སྐྱེ་
མཆེད་དྲུག་དོད་ཚུན་ཆད་དོ། །དེ་ནི་གསུམ་འདུས་ཚུན་ཆད་དོ། །རེག་
པ་བདེ་སྡུག་ལ་སོགས་ཀྱི། །རྒྱུ་ཤེས་ནུས་པ་ཚུན་ཆད་དོ། །ཚོར་འཁྲིག་
ཚུན་ཆད་སྲེད་པ་ནི། །ལོངས་སྤྱོད་འཁྲིག་པ་ཆགས་ཅན་གྱི། །ཉེ་བར་
ལེན་པ་ལོངས་སྤྱོད་རྣམས། །ཐོབ་བར་བྱ་ཕྱིར་ཡོངས་རྒྱུག་པའི། །དེ་
སྲིད་འབྲས་བུ་འབྱུང་འགྱུར་བའི། །ལས་བྱེད་དེ་ནི་སྲིད་པ་ཡིན། །ཉིང་
མཚམས་སྦྱོར་བ་སྐྱེ་བ་ཡིན། །ཚོར་བའི་བར་ནི་རྒ་ཤི་ཡིན། །འདི་ནི་
གནས་སྐབས་པར་འདོད་ལོ། །གཙོ་བོའི་ཕྱིར་ན་ཡན་ལག་བསྒྲགས།།
ཞེས་གསུངས། དེའི་དོན་ནི། སྔོན་འཕེན་བྱེད་ཀྱི་ལས་ཀུན་ནས་སློང་
བའི་མ་རིག་པའི་གནས་སྐབས་ཀྱི་ཕུང་པོ་ལྔ་མ་རིག་པའི་རྟེན་འབྲེལ་
དང༌། སྔོན་ཆད་འཕེན་བྱེད་ཀྱི་ལས་གསོག་བཞིན་པའི་འདུ་བྱེད་ཀྱི་
གནས་སྐབས་ཀྱི་ཕུང་པོ་ལྔ་འདུ་བྱེད་ཀྱི་རྟེན་འབྲེལ་དང་། ཚེ་འདིར་
མངལ་དུ་ཉིད་མཚམས་སྦྱར་མ་ཐག་པའི་རྣམ་ཤེས་ཀྱི་གནས་སྐབས་ཀྱི་
ཕུང་པོ་ལྔ་རྣམ་ཤེས་ཀྱི་རྟེན་འབྲེལ་དང་། མིང་གཟུགས་གྲུབ་པ་ནས་སྐྱེ་
མཆེད་དྲུག་དོད་པ་ཚུན་ཆད་ཀྱི་མིང་གཟུགས་ཀྱི་གནས་སྐབས་ཀྱི་ཕུང་
པོ་ལྔ་མིང་གཟུགས་ཀྱི་རྟེན་འབྲེལ་དང་། སྐྱེ་མཆེད་དོད་པ་ནས་ཡུལ་
དབང་རྣམ་ཤེས་གསུམ་འདུས་པ་ཚུན་ཆད་ཀྱི་སྐྱེ་མཆེད་དྲུག་གི་གནས་
སྐབས་ཀྱི་ཕུང་པོ་ལྔ་སྐྱེ་མཆེད་དྲུག་གི་རྟེན་འབྲེལ་དང་། ཡུལ་དབང་
རྣམ་ཤེས་གསུམ་འདུས་པ་ནས་བདེ་སྡུག་གི་རྒྱུ་བ་ཤེས་ནུས་པ་ཚུན་ཆད་
667



ཀྱི་རེག་པའི་གནས་སྐབས་ཀྱི་ཕུང་པོ་ལྔ་རེག་པའི་རྟེན་འབྲེལ་དང༌།
ཚོར་བ་བདེ་སྡུག་གི་རྒྱུ་བ་ཤེས་པ་ནས་འཁྲིག་པ་ལ་ལོངས་སྤྱོད་པའི་
ཚོར་ བའི་ གནས་ སྐབས་ ཀྱི་ ཕུང་ པོ་ ལྔ་ ཚོར་བའི་རྟེན་འབྲེལ་ དང་།
འཁྲིག་པ་ལ་ལོངས་སྤྱོད་ནུས་པ་ནས་འཁྲིག་པ་ཕྱི་མ་ལ་ལོངས་སྤྱོད་
པའི་ཕྱིར་དུ་རྒྱུག་པའི་སྲེད་པའི་གནས་སྐབས་ཀྱི་ཕུང་པོ་ལྔ་སྲེད་པའི་
རྟེན་འབྲེལ་དང་། དེའི་རྗེས་སུ་འདོད་པའི་ཡོན་ཏན་གཞན་ཐོབ་ཕྱིར་དུ་
རྒྱུག་པའི་ལེན་པའི་གནས་སྐབས་ཀྱི་ཕུང་པོ་ལྔ་ལེན་པའི་རྟེན་འབྲེལ་
དང༌། དེའི་རྗེས་སུ་འཕེན་བྱེད་ཀྱི་ལས་སྲེད་ལེན་གྱིས་གསོས་བཏབ་པ་
ལ་བརྟེན་ནས་ཡང་སྲིད་ཕྱི་མའི་རྣམ་སྨིན་གྱི་ཕུང་པོ་འགྲུབ་ངེས་ཀྱི་ལས་
ནུས་པ་མཐུ་ཅན་དུ་སོང་བའི་སྲིད་པའི་གནས་སྐབས་ཀྱི་ཕུང་པོ་ལྔ་སྲིད་
པའི་ རྟེན་ འབྲེལ་ དང་། དེའི་ རྗེས་ ཡང་ སྲིད་ ཕྱི་ མར་ མངལ་དུ་ཉིང་
མཚམས་སྦྱོར་བའི་སྐྱེ་བའི་གནས་སྐབས་ཀྱི་ཕུང་པོ་ལྔ་སྐྱེ་བའི་རྟེན་
འབྲེལ་དང་། དེའི་སྐད་ཅིག་མ་གཉིས་པ་ནས་ཡང་སྲིད་ཕྱི་མའི་ཚོར་བ་
འགྲུབ་པ་ཚུན་ཆད་ཀྱི་རྒ་བའི་གནས་སྐབས་ཀྱི་ཕུང་པོ་ལྔ་རྒ་བའི་རྟེན་
འབྲེལ་དུ་འཇོག་པ་ཡིན་ནོ། །དེས་ན་རྟེན་འབྲེལ་གྱི་རྣམ་གཞག་འདི་
དག་ལ་གནས་སྐབས་པའི་རྟེན་འབྲེལ་ཞེས་བརྗོད་པའི་རྒྱུ་མཚན་ཡོད་
དེ། མ་རིག་པའི་གནས་སྐབས་ཀྱི་ཕུང་པོ་ལྔ་མ་རིག་པའི་རྟེན་འབྲེལ་དུ་
བཞག་པ་ནས་རྒ་ཤིའི་གནས་སྐབས་ཀྱི་ཕུང་པོ་ལྔ་རྒ་ཤིའི་རྟེན་འབྲེལ་
དུ་བཞག་པའི་བར་ཡིན་པའི་ཕྱིར། མ་རིག་པའི་གནས་སྐབས་ཀྱི་ཕུང་
668



པོ་ལྔ་མ་རིག་པའི་རྟེན་འབྲེལ་དུ་བཞག་པའི་རྒྱུ་མཚན་ཡོད་དེ། དེའི་
དུས་སུ་མ་རིག་པ་གཙོ་ཆེ་བའི་རྒྱུ་མཚན་གྱིས་ཡིན་པའི་ཕྱིར། དཔེར་ན་
རྒྱལ་པོ་འཁོར་བཅས་བྱོན་པ་ལ་རྒྱལ་པོ་བྱོན་ཞེས་བརྗོད་པ་བཞིན་ནོ།
།དེས་ན་མཛོད་ལས་བཤད་པའི་ ལུང་ དེ་རྣམས་བྱེ་བྲག་ཏུ་སྨྲ་བའི་
ལུགས་བཀོད་པ་ཙམ་ཡིན་གྱི། སློབ་དཔོན་དབྱིག་གཉེན་རང་ལུགས་
ལ་བཞེད་པ་ནི་མ་ཡིན་ཏེ། ལོ་ཞེས་པའི་ཚིག་དེ་བྱེ་བྲག་ཏུ་སྨྲ་བའི་
ལུགས་ལ་སློབ་དཔོན་ཐུགས་མ་རངས་པ་ཡིན་པའི་ཕྱིར་རོ། །དེ་རྣམས་
རང་ལུགས་ལ་འཐད་དམ་ཞེ་ན། དེ་འགོག་པ་ནི། མ་རིག་པའི་གནས་
སྐབས་ཀྱི་ཕུང་པོ་ལྔ་པོ་ཆོས་ཅན། མ་རིག་པ་ཡིན་པར་ཐལ། མ་རིག་
པའི་རྟེན་འབྲེལ་ཡིན་པའི་ཕྱིར། འདོད་མི་ནུས་སོ། །ཡང་དེ་རྣམས་ཀྱི་
གནས་སྐབས་ཀྱི་གཟུགས་ཕུང་དེ་ཆོས་ཅན། རྣམ་ཤེས་ཡིན་པར་ཐལ།
རྣམ་ཤེས་ཀྱི་རྟེན་འབྲེལ་ཡིན་པའི་ཕྱིར། ཁྱབ་པ་ཁས། འདོད་མི་ནུས་
ཏེ། གཟུགས་ཕུང་ཡིན་པའི་ཕྱིར། དེས་གཞན་རྣམས་ལ་ཡང་མཚོན་ནོ།
ཡན་ལག་བཅུ་གཉིས་པོ་སོ་སོའི་ངོ་བོ་ངོས་གཟུང་བ།
༈ །གསུམ་པ་དེ་དག་གི་གྲུབ་པའི་དོན་བཤད་པ་ལ། ཡན་
ལག་བཅུ་གཉིས་པོ་སོ་སོའི་ངོ་བོ་ངོས་གཟུང་བ། བྱེད་ལས། བསྡུ་བ།
ཚེ་དུ་ལ་རྫོགས་དཔྱད་པ། ས་མཚུངས། གྲངས་ངེས་དང་གོ་རིམ་བཤད་
པ། སྒོམ་ཚུལ། སྒོམ་པའི་དགོས་པ་བཤད་པ་དང་བརྒྱད།
དང་པོ་ལ་བཅུ་གཉིས་ཡོད་པའི་ནང་ནས་མ་རིག་པ་འཆད་པ་
669



ལ། དགག་གཞག་སྤང་གསུམ། དང་པོ་ལ་ཁ་ཅིག་ན་རེ། རིག་པ་ཡེ་
ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རིག་པ་དེ། མ་རིག་
པའི་མཚན་ཉིད་ཟེར་ན། གང་ཟག་རང་རྐྱ་ཐུབ་པའི་རྫས་ཡོད་དུ་གྲུབ་
བར་འཛིན་པའི་ཡིད་ཀྱི་རྣམ་པར་ཤེས་པ་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར་ཏེ། གང་ཟག་གི་བདག་མེད་རྟོགས་པའི་
རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རིག་པ་ཡིན་
པའི་ ཕྱིར་ཏེ། ཆོས་ ཅན་ དེའི་ ཕྱིར། རྩ་ བར་ འདོད་ན། དེ་ཆོས་ཅན།
སེམས་ བྱུང་ ཡིན་ པར་ ཐལ། འདོད་ པའི་ ཕྱིར། ཁྱབ་སྟེ། རྣམ་འགྲེལ་
ལས། སེམས་བྱུང་ཉིད་ཀྱིས་དམིགས་པའི་ ཕྱིར། །ལོག་པར་དམིགས་
ཉིད་མ་རིག་པ། །ཞེས་གསུངས་བའི་ཕྱིར། འདོད་མི་ནུས་ཏེ། གཙོ་བོ་
སེམས་ཡིན་པའི་ཕྱིར་ཏེ། ཡིད་ཀྱི་རྣམ་པར་ཤེས་པ་ཡིན་བའི་ཕྱིར།
ཡང་ཁ་ཅིག་ན་རེ། གཞན་སྔར་བཞིན་ལ་སེམས་བྱུང་ཞེས་འཇོག་ན།
ཕུང་པོ་བདེན་པར་འཛིན་པའི་བདེན་འཛིན་དུ་གྱུར་པའི་སེམས་བྱུང་
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། ཕུང་པོ་བདེན་
མེད་དུ་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་
གྱུར་བའི་སེམས་བྱུང་ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་ན། །
དེ་ཆོས་ཅན། ཉོན་མོངས་ཡིན་པར་ཐལ། འདོད་པའི་ཕྱིར། འདོད་མི་
ནུས་ཏེ། བདེན་འཛིན་ ཡིན་ པའི་ ཕྱིར། ཡང་ ཁ་ ཅིག གཞན་སྔར་
དང་འདྲ་བ་ལ་ཉོན་མོངས་ཅན་གྱི་སེམས་བྱུང་ཞེ་ན། ཕུང་པོ་རྟག་པར་
670



འཛིན་པའི་ཉོན་མོངས་ཅན་གྱི་སེམས་བྱུང་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར་ཏེ། ཕུང་པོ་མི་རྟག་པར་རྟོགས་པའི་རིག་པ་
ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་ཉོན་མོངས་ཅན་གྱི་
སེམས་བྱུང་ཡིན་པའི་ཕྱིར་ཏེ། ཆོས་ཅན་དེའི་ཕྱིར། རྩ་བར་འདོད་ན།
དེ་ཆོས་ཅན། གང་ཟག་གི་བདག་འཛིན་ཡིན་པར་ཐལ། འདོད་པའི་
ཕྱིར། འདོད་མི་ནུས་ཏེ། ཆོས་ ཅན་ དེའི་ ཕྱིར། ཡང་ཁ་ཅིག གང་
ཟག་གི་བདག་མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་
ཕྱོགས་སུ་གྱུར་པའི་ཉོན་མོངས་ཅན་གྱི་སེམས་བྱུང་དེ། མ་རིག་པའི་
མཚན་ཉིད་ཟེར་ན། གང་ཟག་གི་བདག་འཛིན་དུ་གྱུར་བའི་སེམས་བྱུང་
ཚོར་བ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། ཆོས་
ཅན་དེའི་ཕྱིར། དེ་དེར་ཐལ། དེ་ཡོད་པའི་ཕྱིར་ཏེ། གང་ཟག་གི་བདག་
འཛིན་དུ་གྱུར་པའི་ཡིད་ཀྱི་རྣམ་པར་ཤེས་པ་དང་མཚུངས་ལྡན་རྣམ་པ་ ་
ལྔ་མཚུངས་སུ་གྱུར་པའི་སེམས་བྱུང་ཚོར་བ་ཡོད་པའི་ཕྱིར་ཏེ། དེ་འདྲ་
བའི་རྣམ་པ་ཤེས་པ་དེའི་འཁོར་དུ་གྱུར་བའི་ཀུན་འགྲོ་ལྔ་ཡོད་པའི་ཕྱིར།
མ་གྲུབ་ན། དེ་འདྲ་བའི་རྣམ་པར་ཤེས་པ་ཆོས་ཅན། ཁྱོད་ཀྱི་འཁོར་དུ་
གྱུར་པའི་དེ་ཡོད་པར་ཐལ། ཁྱོད་གཙོ་བོ་སེམས་ཡིན་པའི་ཕྱིར། རྩ་
བར་ འདོད་ མི་ ནུས་ ཏེ། ཁྱོད་ ཚོར་ བ་ ཡིན་ པའི་ ཕྱིར། ཡང་ ཁ་ ཅིག
གཞན་ རྣམས་ སྔར་ དང་ འདྲ་བ་ལ་སེམས་བྱུང་རྨོངས་ཙམ་དེ། དེའི་
མཚན་ཉིད་ཟེར་ན། འཇིག་ལྟ་ཆོས་ཅན། སེམས་བྱུང་རྨོངས་ཙམ་ཡིན་
671



པར་ཐལ། མ་རིག་པ་ཡིན་པའི་ཕྱིར། མ་གྲུབ་ན། དེ་དེར་ཐལ། རྣམ་
འགྲེལ་ལས། ཉེས་པ་རྣམ་པ་ཐམས་ཅད་དག །འཇིག་ཚོགས་ལྟ་
ལས་སྐྱེས་པ་ཡིན། །དེ་མ་རིག་དེར་དེ་ལ་ཆགས། །དེ་ལས་ཞེ་སྡང་ལ་
སོགས་འབྱུང༌། །དེ་ཉིད་ཀྱིས་ན་ཉེས་རྣམས་ཀྱི། །རྒྱུ་ནི་གཏི་མུག་ཡིན་
པར་ གསུངས། །ཞེས་ གསུངས་ པའི་ཕྱིར། རྩ་ བར་ འདོད་མི་ནུས་ཏེ།།
ཤེས་རབ་ཉོན་མོངས་ཅན་ཡིན་པའི་ཕྱིར་ཏེ། འཇིག་ལྟ་ཡིན་པའི་ཕྱིར།
ཡང་ཁ་ཅིག་ན་རེ། གང་ཟག་གི་བདག་མེད་རྟོགས་པའི་རིག་པ་ཡེ་ཤེས་
ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་ཤེས་རབ་ཉོན་མོངས་ཅན་
དེ། དེའི་མཚན་ཉིད་ཟེར་ན། གང་ཟག་གི་བདག་འཛིན་དུ་གྱུར་པའི་
རྨོངས་ཙམ་གྱི་མ་རིག་པ་ཆོས་ཅན། ཤེས་རབ་ཉོན་མོངས་ཅན་ཡིན་
པར་ཐལ། མཚོན་བྱ་དེའི་ ཕྱིར། རྟགས་གྲུབ་ཅིང་། འདོད་མི་ནུས་ཏེ།
ཆོས་ཅན་དེའི་ ཕྱིར། དེ་དེར་ཐལ། དེ་ཡོད་པའི་ཕྱིར་ཏེ། གང་ཟག་གི་
བདག་འཛིན་དུ་གྱུར་བའི་ལས་འབྲས་ལ་རྨོངས་པའི་མ་རིག་པ་ཡོད་
པའི་ཕྱིར། ཡང་ཁ་ཅིག་ན་རེ། དེ་འདྲ་བའི་འགལ་ཟླ་མི་མཐུན་ཕྱོགས་
སུ་གྱུར་པའི་ཤེས་རབ་ཉོན་མོངས་ཅན་དང་། སེམས་བྱུང་རྨོངས་ཙམ་
གང་ རུང་ དུ་དམིགས་པ་དེ། དེའི་ མཚན་ ཉིད་ ཟེར་ན། གང་ ཟག་ གི་
བདག་འཛིན་དུ་གྱུར་པའི་ཤེས་རབ་ཉོན་མོངས་ཅན་དང་སེམས་བྱུང་
རྨོངས་ཙམ་གཉིས་ཀ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར་ཏེ། དེ་གཉིས་ཀ་རེ་རེ་དེ་དེ་ཡིན་པའི་ཕྱིར། རྩ་བར་འདོད་ན། དེར་
672



གྱུར་པའི་ཤེས་རབ་ཉོན་མོངས་ཅན་ཡིན་པར་ཐལ། དེ་གང་རུང་གང་
ཞིག ཕྱི་མ་མ་ཡིན་པའི་ཕྱིར། རྟགས་སླ། འདོད་མི་ནུས་སོ། །ཁ་
ཅིག་ན་རེ། དེ་གང་རུང་གིས་བསྡུས་པ་ཞེ་ན། དེའི་འགལ་ཟླ་མི་མཐུན་
ཕྱོགས་སུ་གྱུར་བའི་ཤེས་རབ་ཉོན་མོངས་ཅན་དང་། སེམས་བྱུང་རྨོངས་
ཙམ་ གང་རུང་ཡིན་ན། དེ་འདྲའི་རིག་པ་ཡེ་ཤེས་དང་འཛིན་སྟངས་
དངོས་སུ་འགལ་བའི་བློ་ཡིན་དགོས་པར་ཐལ། དེ་ཡིན་ན། མ་རིག་པ་
ཡིན་དགོས་ པའི་ ཕྱིར། འདོད་ན། དེ་འདྲ་བའི་ འགལ་ཟླ་མི་མཐུན་
ཕྱོགས་སུ་གྱུར་པའི་ཉོན་མོངས་ཡིན་ན། དེ་དང་འཛིན་སྟངས་དངོས་སུ་
འགལ་ བའི་ བློ་ ཡིན་ དགོས་ པར་ ཐལ། འདོད་ པའི་ ཕྱིར། འདོད་ན།
དེའི་སྤང་བྱ་མི་མཐུན་ཕྱོགས་སུ་གྱུར་པའི་ཉོན་མོངས་ཡིན་ན། དེ་ཡིན་
དགོས་པར་ཐལ། འདོད་པའི་ཕྱིར། འདོད་ན། གང་ཟག་གི་བདག་མེད་
རྟོགས་པའི་ཉན་ཐོས་ཀྱི་སྒོམ་ལམ་བར་ཆད་མེད་ལམ་ཆུང་ངུའི་ཆུང་
ངུའི་སྤང་བྱ་མི་མཐུན་ཕྱོགས་སུ་གྱུར་པའི་ཉོན་མོངས་ཡིན་ན། དེ་འདྲ་
བའི་ཉན་ཐོས་ཀྱི་སྒོམ་ལམ་བར་ཆད་མེད་ལམ་ཆུང་ངུའི་ཆུང་ངུ་དང་
འཛིན་སྟངས་འགལ་བའི་བློ་ཡིན་དགོས་པར་ཐལ། འདོད་པའི་ཕྱིར།
འདོད་ན། སྒོམ་སྤངས་ཉོན་མོངས་ཆེན་པོའི་ཆེན་པོ་ཆོས་ཅན། དེར་
ཐལ། དེའི་ཕྱིར། རྟགས་གྲུབ་སྟེ། དེ་འདྲ་བའི་ཉན་ཐོས་ཀྱི་སྒོམ་ལམ་
བར་ཆད་མེད་ལམ་ཆུང་ངུའི་ཆུང་ངུ་དེ་སྒོམ་སྤང་ཉོན་མོངས་ཆེན་པོའི་
ཆེན་པོའི་དངོས་ གཉེན་བར་ཆད་མེད་ལམ་ཡིན་པའི་ཕྱིར། རྩ་བར་
673



འདོད་ན། འོ་ན་དེ་གང་ཟག་གི་བདག་འཛིན་ཡིན་པར་ཐལ། འདོད་
པའི་ ཕྱིར། འདོད་ན། སྒོམ་ སྤང་ ཉོན་མོངས་ དེ་ གང་ ཟག་ གི་བདག་
འཛིན་ཡིན་པར་ཐལ། འདོད་བའི་ཕྱིར། འདོད་མི་ནུས་སོ། །ཡང་ཁ་
ཅིག་ན་རེ། གང་ཟག་གི་བདག་མེད་རྟོགས་པའི་རིག་པ་ཡེ་ཤེས་དང་
འཛིན་སྟངས་དངོས་སུ་འགལ་བའི་བློ་གང་ཞིག འཇིག་ ལྟ་དང་
སེམས་བྱུང་རྨོངས་ཙམ་གང་རུང་དུ་དམིགས་པ་དེ། རྟེན་འབྲེལ་ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པའི་མཚན་ཉིད་ཡིན་
ཟེར་ན། འཇིག་ལྟ་རྒྱུད་ལ་ལྡན་པའི་ཉན་ཐོས་འཕགས་བའི་རྒྱུད་ཀྱི་
འཇིག་ལྟ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྩ་
བར་འདོད་ན། རང་གི་འབྲས་བུར་གྱུར་པའི་ཡང་སྲིད་ཕྱི་མའི་རྣམ་སྨིན་
གྱི་ཕུང་པོ་འཕེན་བྱེད་ཀྱི་ལས་ཀུན་ནས་སློང་བྱེད་ཡིན་ པར་ ཐལ།
འདོད་པའི་ཕྱིར། འདོད་ན། དེ་འདྲ་བའི་ཉན་ཐོས་འཕགས་པ་དེ་ཡང་
སྲིད་ཕྱི་མའི་རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་གསོག་བཞིན་པའི་
གང་ཟག་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་འདྲ་
བའི་ལས་གསོག་བཞིན་པའི་འཕགས་པ་མེད་པའི་ཕྱིར་ཏེ། རྟེན་འབྲེལ་
མདོ་འགྲེལ་ལས། བདེན་པ་མཐོང་ལ་འཕེན་པ་མེད། །སྲེད་དང་བྲལ་
ལ་ ཡང་ སྲིད་ མེད། །ཅེས་ གསུངས་ པའི་ ཕྱིར། ཁ་ཅིག་ན་རེ། འཁོར་
བའི་རྩ་བར་གྱུར་པའི་མ་རིག་པ་དེ། དེའི་ནང་ཚན་དུ་གྱུར་པའི་མ་རིག་
པའི་མཚན་ཉིད་ཡིན་ཟེར་ན། ཚུར་མཐོང་ལྷས་བྱིན་གྱི་རྒྱུད་ཀྱི་དེའི་ནང་
674



ཚན་དུ་གྱུར་པའི་མ་རིག་པ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ ཕྱིར། རྩ་བར་འདོད་ན། དེ་ཆོས་ཅན། འཁོར་བའི་རྒྱུ་ཡིན་པར་
ཐལ། འཁོར་བའི་རྩ་བ་ཡིན་པའི་ཕྱིར། ཁ་ཅིག་འདིར་མ་ ཁྱབ་ཟེར།
འདོད་ན། ཁྱོད་མེད་ན། དེ་མེད་དགོས་ པར་ ཐལ། འདོད་ པའི་ ཕྱིར།།
འདོད་ན། དགག་གཞིས་གཤོག་གོ །དེ་ལ་མ་ཁྱབ་ཟེར་བ་པོ་ན་རེ།
ཚུར་མཐོང་ལྷས་བྱིན་གྱི་རྒྱུད་ཀྱི་དད་པ་ཆོས་ཅན། དགེ་བའི་རྒྱུ་ཡིན་
པར་ཐལ། དགེ་བའི་རྩ་བ་ཡིན་བའི་ཕྱིར། སྔ་མ་ན་རེ་མ་ཁྱབ་ཟེར།།
འདོད་ན། ཁྱོད་མེད་ན། དེ་མེད་དགོས་པར་ཐལ། འདོད་པའི་ཕྱིར་ཞེ་
ན། སྔ་མ་ན་རེ། འཁོར་བ་ཡིན་ན། འཁོར་བའི་རྩ་བ་ཡིན་དགོས་པར་
ཐལ། དགེ་བ་ཡིན་ན། དགེ་བའི་རྩ་བ་ཡིན་དགོས་པའི་ཕྱིར། ཁྱབ་པ་
ཁས། འདོད་མི་ནུས་སོ་ཞེས་ཟེར་རོ། །ཡང་ཁ་ཅིག་ན་རེ། ཡང་སྲིད་ཕྱི་
མའི་རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་ཀུན་ནས་སློང་བྱེད་ཀྱི་མ་
རིག་པ་དེ་དང་། འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་བའི་མ་རིག་
པ་རེ་རེ་ནས། དེའི་ནང་ཚན་དུ་གྱུར་པའི་མ་རིག་པའི་མཚན་ཉིད་ཟེར་
ན། ཚུར་མཐོང་ལྷས་བྱིན་གྱི་རྒྱུད་ཀྱི་དེའི་ནང་ཚན་དུ་གྱུར་བའི་མ་རིག་
པ་ཆོས་ཅན། མཚན་ཉིད་གཉིས་པོ་རེ་རེ་ནས་དེར་ཐལ། མཚོན་བྱ་དེའི་
ཕྱིར། འདོད་ན། ཡང་སྲིད་ཕྱི་མའི་རྣམ་སྨིན་གྱི་ཕུང་པོ་འཕེན་བྱེད་ཀྱི་
ལས་ཀྱི་རྒྱུ་དང་། འཕེན་བྱེད་ཀྱི་ལས་ཀྱི་རྒྱུ་གཉིས་པོ་རེ་རེ་ནས་ཡིན་
པར་ ཐལ། འདོད་པའི་ ཕྱིར། འདོད་མི་ནུས་སོ། །ཁ་ཅིག་ན་རེ། དེའི་
675



ནང་ཚན་དུ་གྱུར་པའི་མ་རིག་པ་ཡིན་ན། འཇིག་ལྟ་ཡིན་པས་ཁྱབ་སྟེ།
འཇུག་པ་ལས། ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། ལྟ་
ལས་བྱུང་བར་བློ་ཡིས་མཐོང་གྱུར་ཅིང་། །བདག་ནི་འདི་ཡི་ཡུལ་དུ་
རྟོགས་ བྱས་ནས། །རྣལ་ འབྱོར་ པ་ ཡིས་ བདག་ནི་ འགོག་ པར་ བྱེད།
།ཅེས་གསུངས་པའི་ཕྱིར་ཞེ་ན། དེ་མི་འཐད་དེ། དེའི་ནང་ཚན་དུ་གྱུར་
པའི་རྨོངས་ཙམ་གྱི་མ་རིག་པ་ཡོད་པའི་ཕྱིར་ཏེ། དེའི་ནང་ཚན་དུ་གྱུར་
པའི་ལས་འབྲས་ལ་རྨོངས་པའི་མ་རིག་པ་ཡོད་པའི་ཕྱིར། ཁ་ཅིག་ན་རེ།།
དེ་ཡིན་ན། སྒོམ་སྦྱང་ཡིན་པས་ཁྱབ་ཟེར་ན། དེ་ཡང་མི་འཐད་དེ། དེའི་
ནང་ཚན་དུ་གྱུར་བའི་མཐོང་སྤང་དུ་གྱུར་པའི་མ་རིག་པ་ཡོད་པའི་ཕྱིར་
ཏེ། མཐོང་སྤང་དུ་གྱུར་པའི་མ་རིག་པས་ཀུན་ནས་བསླངས་ནས་ཡང་
སྲིད་ཕྱི་མའི་རྣམ་སྨིན་གྱི་ཕུང་པོ་འཕེན་པར་བྱེད་པའི་ལས་གསོག་
བཞིན་པ་ཡོད་པའི་ཕྱིར་ཏེ། དེས་ཀུན་ནས་བསླངས་ནས་ལས་འབྲས་
ལ་སྐུར་བ་བཏབ་སྟེ་ངན་སོང་དུ་སྐྱེ་བ་ཡོད་པའི་ཕྱིར། ཁ་ཅིག་ན་རེ། དེ་
ཡིན་ན། མཐོང་སྤང་ཡིན་པས་ཁྱབ་ཟེར་ན། འོ་ན་རྒྱུན་ཞུགས་འབྲས་
གནས་དེས་དེའི་ནང་ཚན་དུ་གྱུར་པའི་མ་རིག་པ་སྤངས་པར་ཐལ། དམ་
བཅའ་ དེའི་ ཕྱིར། འདོད་མི་ནུས་ཏེ། རྣལ་ འབྱོར་ སྤྱོད་ པའི་ ས་ ལས།
རྒྱུན་དུ་ཞུགས་པས་ཡན་ལག་དུ་ཞིག་ སྤངས་ཤེ་ན། ཐམས་ཅད་ཀྱི་
ཕྱོགས་གཅིག་སྟེ་གང་ཡང་རིལ་རྫོགས་པར་སྤངས་པ་ནི་མ་ཡིན་ནོ།།
།ཞེས་གསུངས་པའི་ཕྱིར། ཁ་ཅིག་ན་རེ། མཐོང་སྤང་དུ་གྱུར་པའི་བཅུ་
676



གཉིས་པོ་གང་རུང་དུ་གྱུར་པའི་མ་རིག་པ་སྤངས་སྒོམ་སྤང་དུ་གྱུར་པའི་
བཅུ་གཉིས་པོ་གང་རུང་དུ་གྱུར་པའི་མ་རིག་པ་རྒྱུད་ལྡན་གྱི་གང་ཟག་
ཡོད་པར་ཐལ། སྔ་མ་དེ་སྤངས་ཕྱི་མ་དེ་མ་སྤངས་བའི་གང་ཟག་ཡོད་
པའི་ཕྱིར། ཟེར་ན་མ་ཁྱབ་བོ། །འདོད་ན། དེ་འདྲའི་གང་ཟག་ཆོས་ཅན།
དེ་གང་རུང་དུ་གྱུར་པའི་མ་རིག་པ་རྒྱུད་ལྡན་གྱི་གང་ཟག་ཡིན་པར་
ཐལ། དེ་གང་རུང་དུ་གྱུར་པའི་སྒོམ་སྤང་དུ་གྱུར་པའི་མ་རིག་པ་རྒྱུད་
ལྡན་ གྱི་ གང་ ཟག་ ཡིན་ པའི་ ཕྱིར། རྟགས་ ཁས། འདོད་ མི་ནུས་ ཏེ།
འཕགས་པ་ཡིན་པའི་ཕྱིར་ཏེ། དེར་གྱུར་པའི་མཐོང་སྤང་མ་རིག་པ་
སྤངས་པའི་གང་ཟག་ཡིན་པའི་ཕྱིར། རྟགས་སོང་བ་ཡིན་ནོ། །ཡང་ཁ་
ཅིག་ན་རེ། མ་རིག་པ་དེ་ལ་ཉོན་མོངས་ཅན་གྱི་མ་རིག་པ་དང་། ཉོན་
མོངས་ཅན་མ་ཡིན་པའི་མ་རིག་པ་གཉིས་སུ་ངེས་པ་ཡིན་ནོ་ཞེ་ན། ཉོན་
མོངས་ཅན་མ་ཡིན་པའི་མ་རིག་པ་དེ་དེ་ཡིན་པར་ཐལ། དབྱེ་བ་འཐད་
པའི་ཕྱིར། འདོད་ན། དེ་འཁོར་བའི་རྩ་བར་གྱུར་པའི་མ་རིག་པ་ཡིན་
པར་ཐལ། འདོད་པ་གང་ཞིག མ་རིག་པ་དེ་འཁོར་བའི་རྩ་བར་
གྱུར་པའི་མ་རིག་པ་ཡིན་པའི་ཕྱིར། འདོད་ན། འཁོར་བའི་རྩ་བར་གྱུར་
པའི་མ་རིག་པ་སྤངས་པའི་གང་ཟག་ཡིན་ན། ཉོན་མོངས་ཅན་མ་ཡིན་
པའི་མ་རིག་པ་སྤངས་པའི་གང་ཟག་ཡིན་དགོས་པར་ཐལ། འདོད་པའི་
ཕྱིར། འདོད་ན། ཉན་ཐོས་ དགྲ་བཅོམ་པ་ཆོས་ཅན། དེར་ཐལ། དེའི་
ཕྱིར་ཏེ། དགྲ་བཅོམ་པ་ཡིན་པའི་ཕྱིར། འདོད་ན། བདེན་འཛིན་སྤངས་
677



པའི་ གང་ ཟག་ ཡིན་ པར་ ཐལ། འདོད་ པའི་ ཕྱིར། འདོད་མི་ནུས་ སོ།
།གཞན་ཡང་སྐྱོན་འཕེན་པ། བག་ལ་ཉལ་གྱི་ཉོན་སྒྲིབ་དེ་ཉོན་སྒྲིབ་ཡིན་
པར་ཐལ། ཉོན་མོངས་ཅན་མ་ཡིན་པའི་མ་རིག་པ་དེ་མ་རིག་པ་ཡིན་
པའི་ ཕྱིར། འདོད་ན། ཉོན་སྒྲིབ་ཀྱི་བག་ལ་ཉལ་ཉོན་སྒྲིབ་ཡིན་པར་
ཐལ། འདོད་པའི་ཕྱིར། འདོད་ན། ཉོན་སྒྲིབ་ཀྱི་བག་ཆགས་ཉོན་སྒྲིབ་
ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་ཤེས་སྒྲིབ་ཡིན་
པའི་ ཕྱིར་ཏེ། མ་རིག་པའི་བག་ཆགས་ཤེས་སྒྲིབ་ཡིན་པའི་ཕྱིར་ཏེ།
འཇུག་པའི་རང་འགྲེལ་ལས། དེ་ལ་མ་རིག་པའི་བག་ཆགས་ནི་ཤེས་བྱ་
ཡོངས་སུ་གཅོད་པའི་གེགས་སུ་གྱུར་པ་ཡིན་ལ། ཞེས་གསུངས་པའི་
ཕྱིར། ཁ་ཅིག་ན་རེ། གང་ཟག་གི་བདག་འཛིན་ཡིན་ན། ཉོན་མོངས་
ཅན་གྱི་མ་རིག་པ་ཡིན་པས་ཁྱབ། ཆོས་ཀྱི་བདག་འཛིན་ཡིན་ན། ཉོན་
མོངས་ཅན་མ་ཡིན་པའི་མ་རིག་པ་ཡིན་པས་ཁྱབ་ཟེར་ན། གང་ཟག་གི་
བདག་འཛིན་དུ་གྱུར་བའི་ཡིད་ཀྱི་རྣམ་པར་ཤེས་པ་ཆོས་ཅན། དང་པོ་
ལ་ དེར་ ཐལ། དེའི་ ཕྱིར། འདོད་ན། སེམས་ བྱུང་ ཡིན་ པར་ ཐལ་ལོ།
།འདོད་ མི་ ནུས་ ཏེ། གཙོ་ བོ་ སེམས་ ཡིན་ པའི་ ཕྱིར། ཡང་ ཁ་ ཅིག
གང་ཟག་གི་བདག་འཛིན་དེ་ཉོན་མོངས་ཅན་གྱི་མ་རིག་པ་ཡིན་ནོ་ཟེར་
ན། དེ་ཆོས་ཅན། ཉོན་མོངས་ཡིན་པར་ཐལ། ཉོན་མོངས་ཅན་གྱི་མ་
རིག་པ་ཡིན་པའི་ཕྱིར། འདོད་ན། སེམས་བྱུང་ཡིན་པར་ཐལ། འདོད་
པའི་ཕྱིར། འདོད་མི་ནུས་སོ། ། །
678



༈ གཉིས་པ་རང་ལུགས་ལ། མཚན་ཉིད། དབྱེ་བ། སྒྲ་དོན་
དང་གསུམ། དང་པོ་ནི། གང་ཟག་གི་བདག་མེད་རྟོགས་པའི་རིག་པ་ཡེ་
ཤེས་དང་འཛིན་སྟངས་དངོས་སུ་འགལ་བའི་བློ་གང་ཞིག །འཇིག་
ལྟ་དང་སེམས་བྱུང་ཉོན་མོངས་ཅན་གང་རུང་གིས་བསྡུས་པའི་རིགས་སུ་
གནས་པ་དེ། མ་རིག་པའི་མཚན་ཉིད་ཡིན་ཏེ། མཛོད་ལས། རིག་པའི་
མི་མཐུན་ཕྱོགས་ཆོས་གཞན། །མ་རིག་མི་མཛའ་རྫུན་སོགས་བཞིན།
།ཞེས་དང་། རྣམ་འགྲེལ་ལས། རིག་པའི་མི་མཐུན་ཕྱོགས་ཕྱིར་དང་།
།སེམས་བྱུང་ཉིད་ཀྱིས་དམིགས་པའི་ཕྱིར། །ལོག་པར་དམིགས་ཉིད་མ་
རིག་པར། །གསུངས་ ཕྱིར་ གཞན་ནི་ རིགས་མ་ཡིན། །ཞེས་ གསུངས་
པའི་ཕྱིར། གཉིས་པ་དེ་ལ་དབྱེ་ན། དེའི་ནང་ཚན་དུ་མ་གྱུར་པའི་མ་
རིག་པ་དང༌། རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་
པའི་མ་རིག་པ་གཉིས། དང་པོ་ནི། འཕགས་རྒྱུད་ཀྱི་མ་རིག་པ་ལྟ་བུ།
གཉིས་པ་ལ། མཚན་ཉིད་དང་། དབྱེ་བ་གཉིས། དང་པོ་ནི། མ་རིག་པ་
གང་ཞིག རང་གི་འབྲས་བུར་གྱུར་པའི་ཡང་སྲིད་ཕྱི་མའི་རྣམ་སྨིན་
གྱི་ཕུང་པོ་འཕེན་བྱེད་ཀྱི་ལས་ཀུན་ནས་སློང་བྱེད་ཀྱི་རབ་ཏུ་ཕྱེ་བ་དེ།
དེའི་མཚན་ཉིད་ཡིན། གཉིས་པ་དེ་ལ་དབྱེ་ན། ཁོ་རང་ཡིན་པར་གྱུར་
པའི་ལས་འབྲས་ལ་རྨོངས་པའི་དེ་དང༌། དེ་ཁོ་ན་ཉིད་ལ་རྨོངས་པའི་དེ་
གཉིས། དང་པོ་ནི། ངན་འགྲོའི་ཕུང་པོ་འཕེན་བྱེད་ཀྱི་ལས་ཀྱི་ཀུན་སློང་
དུ་གྱུར་པའི་མ་རིག་པ་ལ་བྱེད། དེ་ལ་ཡང་དམྱལ་བའི་རྣམ་སྨིན་གྱི་ཕུང་
679



བོ་འཕེན་བྱེད་ཀྱི་ཀུན་སློང་དུ་གྱུར་པའི་དེ་དང༌། ཡི་དྭགས་ཀྱི་རྣམ་སྨིན་
གྱི་ཕུང་པོ་འཕེན་བྱེད་ ཀྱི་དེ་ དང་། དུད་འགྲོའི་རྣམ་སྨིན་གྱི་ཕུང་པོ་
འཕེན་བྱེད་ཀྱི་དེ་དང་གསུམ་དུ་ཡོད་དོ། །གཉིས་པ་ནི། བདེ་འགྲོའི་
རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་
རིག་པ་ལྟ་བུའོ། །དེ་ལ་ཡང་བསོད་ནམས་ཀྱི་ལས་ཀྱི་ཀུན་སློང་དུ་གྱུར་
པའི་དེ་དང་། མི་གཡོ་བའི་ལས་ཀྱི་ཀུན་སློང་དུ་གྱུར་པའི་དེ་གཉིས།
དང་པོ་ནི། འདོད་པའི་བདེ་འགྲོའི་རྣམ་སྨིན་གྱི་ཕུང་པོ་འཕེན་བྱེད་ཀྱི་
ལས་ཀྱི་ཀུན་སློང་དུ་གྱུར་པའི་དེ་ལྟ་བུའོ། །གཉིས་པ་ནི། ཁམས་གོང་
མའི་རྣམ་སྨིན་གྱི་ཕུང་པོ་འཕེན་པར་བྱེད་པའི་ལས་ཀྱི་ཀུན་སློང་དུ་གྱུར་
པའི་མ་རིག་པ་ལྟ་བུ་ལ་བྱེད། དེས་ན་ལས་འབྲས་ལ་རྨོངས་བའི་མ་
རིག་པ་དེ་བྱེད་ལས་ཁྱད་པར་ཅན་དང་ལྡན་ཏེ། དེས་མི་དགེ་བའི་ལས་
སྣ་ཚོགས་བསགས་པས་རང་རྒྱུད་ལ་ལྡན་པའི་གང་ཟག་ལ་གནོད་པའི་
ཚུལ་མ་ཤེས་པར་རང་རྒྱུད་ལ་ལྡན་པའི་གང་ཟག་གིས་ཚེ་འདིའི་བདེ་བ་
སྒྲུབ་པའི་ཆེད་དུ་སྲོག་གཅོད་པ་དང་། མ་བྱིན་པར་ལེན་པ་སོགས་མི་
དགེ་བའི་ལས་སྣ་ཚོགས་གསོག་དེ་ལྟར་བསགས་པས་ཕྱི་མ་ལ་ངན་
སོང་དུ་སྐྱེས་ཏེ་ངན་སོང་གི་སྡུག་བསྔལ་རྣམས་མི་འདོད་བཞིན་དུ་མྱོང་
བར་འགྱུར་པའི་བྱེད་ལས་དང་ལྡན་པའི་ཕྱིར་ཏེ། སྤྱོད་འཇུག་ལས།
སྡུག་ བསྔལ་ འདོར་ འདོད་ སེམས་ ཡོད་ ཀྱང་། །སྡུག་བསྔལ་ ཉིད་ ལ་
མངོན་པར་རྒྱུག །བདེ་བ་འདོད་ཀྱང་གཏི་མུག་པས། །རང་གི་བདེ་
680.



བ་ དགྲ་ལྟར་འཇོམས། །ཞེས་ གསུངས་ པའི་ ཕྱིར། དེ་ ཁོ་ ན་ཉིད་ལ་
རྨོངས་པའི་མ་རིག་པ་དེ་ཡང་བྱེད་ལས་ཁྱད་པར་ཅན་དང་ལྡན་ཏེ། རང་
རྒྱུད་ལྡན་གྱི་གང་ཟག་གིས་ཚེ་ཕྱི་མའི་བདེ་བ་སྒྲུབ་པའི་ཕྱིར་དུ་བསོད་
ནམས་ཀྱི་ཚོགས་གསོག་ཅིང་དེ་ལ་བརྟེན་ནས་བདེ་འགྲོར་སྐྱེས་ཏེ་དེའི་
སྡུག་བསྔལ་རྣམས་མྱོང་བར་བྱེད་པའི་བྱེད་ལས་དང་ལྡན་པའི་ཕྱིར་རོ།
།དེ་ལ་སས་བསྡུས་ཀྱི་སྒོ་ནས་དབྱེ་ན། དེའི་ནང་ཚན་དུ་གྱུར་པའི་འདོད་
པའི་སས་བསྡུས་ཀྱི་མ་རིག་པ་དང་། གཟུགས་ཀྱི་སས་བསྡུས་ཀྱི་མ་
རིག་པ་དང༌། གཟུགས་མེད་ཀྱི་སས་བསྡུས་ཀྱི་མ་རིག་པ་དང་གསུམ།
གཉིས་པ་ལ་ཡང་བསམ་ གཏན་དང་པོའི་ སས་བསྡུས་སོགས་བཞི།
གསུམ་པ་ལ་གཟུགས་མེད་ནམ་མཁའ་མཐའ་ཡས་ ཀྱི་ སས་ བསྡུས་
སོགས་བཞི་ཡོད། ཡང་མ་རིག་པ་དེ་ལ་བློ་རིགས་ཀྱི་སྒོ་ནས་དབྱེ་ན།
མི་དགེ་བར་གྱུར་ པའི་དེ་ དང༌། སྒྲིབ་ལུང་མ་བསྟན་དུ་གྱུར་པའི་དེ་
གཉིས་ཡོད། དགེ་བའི་མ་རིག་པ་མེད་དེ། མ་རིག་པ་ཡིན་ན། དགེ་བ་
མ་ ཡིན་ དགོས་ པའི་ ཕྱིར་ཏེ། མ་ རིག་ པ་ ཡིན་ན། ཉོན་མོངས་ཡིན་
དགོས། ཉོན་མོངས་ཡིན་ན། དགེ་བ་མ་ཡིན་དགོས་པའི་ཕྱིར། རྟགས་
དང་པོ་གྲུབ་སྟེ། རྟེན་འབྲེལ་སྙིང་པོ་ལས། དང་པོ་བརྒྱད་པ་དགུ་ཉོན་
མོངས། །ཞེས་ དང་། གཏན་ ལ་ དབབ་ པ་ བསྡུ་ བར། གསུམ་ནི་ཉོན་
མོངས་པ་ཁོ་ནས་བསྡུས་ཏེ། འདི་ལྟ་སྟེ། མ་རིག་པ་དང་། སྲེད་པ་དང་།
ལེན་པའོ། །ཞེས་ གསུངས། མཛོད་ལས་ཀྱང༌། ཉོན་མོངས་ གསུམ་མོ་
681



ལས་ གཉིས་སོ། །ཞེས་གསུངས་པའི་ཕྱིར། མ་སྒྲིབ་ལུང་མ་བསྟན་དུ་
གྱུར་པའི་མ་རིག་པ་མེད་དེ། མ་རིག་པ་ཡིན་ན། སྒྲིབ་པ་ཡིན་དགོས་
པའི་ཕྱིར། དེ་ལ་རྟེན་གྱི་སྒོ་ནས་དབྱེ་ན། མིག་གི་རྣམ་པར་ཤེས་པའི་
འཁོར་དུ་བྱུང་བའི་མ་རིག་པ་ནས་ཡིད་ཀྱི་རྣམ་པར་ཤེས་པའི་འཁོར་དུ་
བྱུང་བའི་མ་རིག་པའི་བར་དྲུག་ཏུ་ཡོད། དེ་ལ་གཉེན་པོའི་སྒོ་ནས་དབྱེ་
ན། མཐོང་སྤང་དུ་གྱུར་པའི་དེ་དང༌། སྒོམ་སྤང་དུ་གྱུར་པའི་དེ་གཉིས།
རྒྱུན་ཞུགས་དེས་དང་པོ་སྤངས་ལ་ཕྱི་མ་མ་སྤངས་པ་ཡང་ཡིན་ཏེ། རྣལ་
འབྱོར་སྤྱོད་པའི་ས་ལས། རྒྱུན་དུ་ཞུགས་པས་ཡན་ལག་དུ་ཞིག་སྤངས་
ཤེ་ན། ཐམས་ཅད་ ཀྱི་ ཕྱོགས་གཅིག་སྟེ། གང་ཡང་རིལ་རྫོགས་པར་
སྤངས་པ་ནི་མ་ཡིན་ནོ། །རྒྱུན་དུ་ཞུགས་པ་ཇི་ལྟ་བ་བཞིན་དུ་ལན་ཅིག་
ཕྱིར་འོང་བ་ཡང་དེ་བཞིན་ནོ། །ཕྱིར་མི་འོང་པས་དུ་ཞིག་སྤངས་ཤེ་ན།
འདོད་པ་ན་སྤྱོད་པ་ཐམས་ཅད་དོ། །དགྲ་བཅོམ་པས་དུ་ཞིག་སྤངས་ཤེ་
ན། ཁམས་གསུམ་ན་སྤྱོད་པ་ཐམས་ཅད་དོ། །ཞེས་གསུངས་པའི་ཕྱིར།
གསུམ་པ་ནི། ཅིའི་ཕྱིར་མ་རིག་པ་ཞེས་བྱ་ཞེ་ན། གང་ཟག་གི་བདག་
མེད་མངོན་སུམ་གྱིས་རྟོགས་པ་ལ་སྒྲིབ་པས་ན་དེ་ལྟར་དུ་བརྗོད་པ་ཡིན་
ནོ། །དེས་ན་མ་རིག་པ། མི་ཤེས་པ། རྨོངས་པ། གཏི་མུག་རྣམས་མིང་
གི་རྣམ་གྲངས་ཡིན་ནོ། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། མ་རིག་པ་
ཡིན་ན། གང་ཟག་གི་བདག་འཛིན་ཡིན་དགོས་པར་ཐལ། ཁྱོད་ཀྱི་དམ་
682



བཅའ་དེའི་ཕྱིར། འདོད་ན། བདེན་འཛིན་དུ་གྱུར་པའི་མ་རིག་པ་ཆོས་
ཅན། དེར་ཐལ། དེའི་ཕྱིར། རྟགས་གྲུབ་ཅིང་། འདོད་མི་ནུས་ཏེ། ཆོས་
ཅན་དེའི་ཕྱིར། མ་གྲུབ་ན། དེ་ཁོ་ཁོ་རང་ཡིན་པར་ཐལ། ཁོ་ཡོད་པའི་
ཕྱིར་ཏེ། ཡང་སྲིད་ཕྱི་མའི་རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་ཀྱི་
ཀུན་སློང་དུ་གྱུར་ པའི་བདེན་འཛིན་ཡོད་པའི་ཕྱིར། ཟེར་ན་མ་ཁྱབ།
རྟགས་དེར་ཐལ། སངས་རྒྱས་བདེན་གྲུབ་ཏུ་བཟུང་ནས་དེ་ལ་མཆོད་པ་
ལ་སོགས་པའི་བསོད་ནམས་ཀྱི་ལས་བསགས་དེ་ལ་བརྟེན་ནས་བདེ་
འགྲོར་སྐྱེ་བ་ལེན་པ་ཡང་ཡོད། བསོད་ནམས་མ་ཡིན་པའི་ལས་བདེན་
གྲུབ་ཏུ་བཟུང་ནས་ལས་བསགས་དེ་ལ་བརྟེན་ནས་ངན་འགྲོར་སྐྱེ་བ་
ལེན་པ་ཡང་ཡོད་པའི་ཕྱིར། ཟེར་ན་མ་ཁྱབ། མཚམས་དེ་ལ་ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་བདེན་འཛིན་གྱི་མ་རིག་པ་ཡོད་
པར་ཐལ། དེར་གྱུར་པའི་འཕེན་བྱེད་ལས་ཀྱི་ཀུན་སློང་དུ་གྱུར་པའི་
བདེན་ འཛིན་ ཡོད་ པའི་ ཕྱིར། ཁྱབ་ པ་ ཁས། རྟགས་ དེར་ ཐལ། རང་
ཀུན་ནས་སློང་བྱེད་ཀྱི་བདེན་འཛིན་གྱིས་ཀུན་ནས་བསླངས་པ་ལས་
བྱུང་བའི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་འཕེན་བྱེད་ཀྱི་
ལས་ཡོད་པའི་ ཕྱིར། རྩ་བར་འདོད་ན། དེ་མི་འཐད་པར་ཐལ། ཡན་
ལག་བཅུ་ གཉིས་ ཀྱི་ནང་ཚན་དུ་གྱུར་པའི་མ་རིག་པ་ཡིན་ན། ཉོན་
མོངས་ ཅན་ གྱི་ མ་ རིག་ པ་ ཡིན་ དགོས་ པའི་ ཕྱིར་ཏེ། ལེགས་བཤད་
གསེར་གྱི་འཕྲེང་བ་ལས་གསུངས་ཤིང་ཁྱོད་རང་གིས་ཀྱང་ཁས་ལེན་
683



པའི་ཕྱིར། ཁ་ཅིག་ན་རེ། ཉོན་མོངས་ཅན་མ་ཡིན་པའི་མ་རིག་པ་མེད་
དེ། མ་རིག་པ་ཡིན་ན། ཉོན་མོངས་ཅན་གྱི་མ་རིག་པ་ཡིན་དགོས་པའི་
ཕྱིར་ཟེར་ན། ཉོན་མོངས་ཅན་མ་ཡིན་པའི་མ་རིག་པ་དེ་མ་རིག་པ་མ་
ཡིན་པར་ཐལ། ཁྱོད་ཀྱི་དེ་ལ་ཁྱབ་འབྲེལ་ཡོད་པའི་ ཕྱིར། འདོད་ན།
མ་རིག་པའི་བག་ཆགས་མ་རིག་པ་མ་ཡིན་པར་ཐལ། འདོད་པའི་ཕྱིར།
འདོད་ན། དེ་མེད་པར་ཐལ་ལོ། །ཁ་ཅིག མ་རིག་པ་ཡིན་ན། གང་
ཟག་གི་བདག་འཛིན་ཡིན་པས་མ་ཁྱབ་སྟེ། ཤེས་སྒྲིབ་ཏུ་གྱུར་པའི་མ་
རིག་པ་ཡོད་པའི་ཕྱིར་ཏེ། དེ་བཞིན་གཤེགས་པའི་གསང་བ་ཟབ་ཅིང་
ཕྲ་བ་ལ་རྨོངས་པའི་མ་རིག་པ་ཡོད་པའི་ཕྱིར་ཟེར་ན། འདིར་མ་ཁྱབ་
བྱས་པས། ཁོ་ན་རེ། དེ་ལ་རྨོངས་པའི་མ་རིག་པ་དེ་མ་རིག་པ་ཡིན་
པར་ ཐལ། དེ་ ཡོད་ པའི་ ཕྱིར་ ཏེ། སངས་ འཕགས་ ཡོད་ པའི་ ཕྱིར།
འདོད་ན། ཉན་ཐོས་དགྲ་བཅོམ་པས་དེ་ སྤངས་པར་ཐལ། འདོད་པ་
གང་ཞིག དེས་མ་རིག་པ་སྤངས་པའི་ཕྱིར། འདོད་ན། དེས་དེ་ཟབ་
ཅིང་ཕྲ་བ་དེ་མངོན་སུམ་གྱིས་རྟོགས་པར་ཐལ། འདོད་པའི་ཕྱིར། ཟེར་
ན་ཡང་མ་ཁྱབ་བོ། །འདོད་ན། དེ་སངས་རྒྱས་ཡིན་པར་ཐལ་ལོ་ཟེར་ན།
དེ་ལ་རྨོངས་པའི་ཉོན་མོངས་ཅན་གྱི་མ་རིག་པ་ཡོད་པར་ཐལ། དེ་
མངོན་སུམ་གྱིས་རྟོགས་པ་ལ་གེགས་བྱེད་ཀྱི་དེ་འདྲ་བའི་མ་རིག་པ་
ཡོད་པའི་ཕྱིར་ཏེ། ཉོན་མོངས་ཅན་གྱི་མ་རིག་པ་དེས་དེ་ལ་གེགས་བྱེད་
པའི་ཕྱིར། འདོད་ན། དེ་ཉོན་མོངས་ཅན་གྱི་མ་རིག་པ་ཡིན་པར་ཐལ།
684



འདོད་པའི་ཕྱིར། འདོད་ན། ཉན་ཐོས་དགྲ་བཅོམ་པས་དེ་སྤངས་པར་
ཐལ། འདོད་ པ་ གང་ ཞིག དེས་ ཉོན་མོངས་ ཅན་ གྱི་ མ་ རིག་ པ་
སྤངས་པའི་ཕྱིར། འདོད་ན་སོང་། དེས་དེ་ཟབ་ཅིང་ཕྲ་བ་མངོན་སུམ་
གྱིས་རྟོགས་པར་ཐལ་ལོ། །ཁྱབ་པ་ཁས། གཞན་ཡང་། དེ་ལ་རྨོངས་
པའི་ཉོན་མོངས་ཅན་གྱི་མ་རིག་པ་ཡོད་པར་ཐལ། དེ་ལ་རྨོངས་པའི་
གང་ཟག་གི་བདག་ཏུ་འཛིན་པའི་མ་རིག་པ་ཡོད་པའི་ཕྱིར་ཏེ། དེ་ལ་
རྨོངས་པའི་མ་རིག་པ་ཡོད་པ་གང་ཞིག བདག་ཏུ་འཛིན་པའི་དེ་
ཡོད་པའི་ཕྱིར། འདོད་ན། བཀག་ཟིན་ཏོ། །གཞན་ཡང་། དེ་ལ་རྨོངས་
པའི་གང་ཟག་གི་བདག་ཏུ་འཛིན་པའི་མ་རིག་པ་ཡོད་བར་ཐལ། དེ་ལ་
རྨོངས་པའི་གང་ཟག་གི་བདག་འཛིན་ཡོད་པ་གང་ཞིག གང་ཟག་
གི་བདག་ཏུ་འཛིན་པའི་མ་རིག་པ་ཡོད་པའི་ཕྱིར། དང་པོ་དེར་ཐལ། དེ་
ལ་རྨོངས་པའི་དབང་གིས་བྱུང་བའི་གང་ཟག་རང་རྐྱ་ཐུབ་བའི་རྫས་
ཡོད་དུ་འཛིན་པའི་རྟོག་པ་ཡོད་པའི་ཕྱིར་ཏེ། ལས་འབྲས་ཕྲ་ཞིང་ཕྲ་བ་
ལ་རྨོངས་པའི་དབང་གིས་བྱུང་བའི་དེ་ཡོད་པའི་ཕྱིར་ཏེ། ལས་འབྲས་
ལ་རྨོངས་པའི་དབང་གིས་བྱུང་བའི་དེ་ཡོད་པའི་ཕྱིར། ཁ་ཅིག་ན་རེ།
ལས་འབྲས་ལ་རྨོངས་པའི་མ་རིག་པ་ཆོས་ཅན། མ་རིག་པའི་མཚན་
ཉིད་ཀྱི་ཟུར་དང་པོ་དེར་ཐལ། མ་རིག་པ་ཡིན་པའི་ཕྱིར། འདོད་ན།
གང་ཟག་གི་བདག་མེད་རྟོགས་པའི་ཉན་ཐོས་ཀྱི་མཐོང་ལམ་བར་ཆད་
མེད་ལམ་དེ་ལ་ལས་འབྲས་ཀྱི་རྣམ་པ་ཤར་བར་ཐལ། འདོད་པའི་ཕྱིར།
685



ཟེར་ན་མ་ཁྱབ་བོ། །གསལ་བ་དེར་ཐལ། དེ་ལ་རྨོངས་པའི་གང་ཟག་
གི་བདག་ཏུ་འཛིན་པའི་མ་རིག་པ་དེ་ཆོས་ཅན། མཚན་ཉིད་ཟུར་དང་པོ་
དེ་ལ་ དེར་ ཐལ། དེའི་ཕྱིར་ཏེ། དེ་ཡོད་པའི་ ཕྱིར་ཏེ། དགེ་བའི་ལས་
འབྲས་ལ་རྨོངས་པའི་དེ་ཡོད་པའི་ཕྱིར་ཏེ། དེ་ཁོ་ན་ཉིད་ལ་རྨོངས་པའི་
དེ་ཡོད་པའི་ཕྱིར། མ་གྲུབ་ན། གང་ཟག་གི་བདག་ཏུ་འཛིན་པའི་མ་
རིག་པ་མེད་པར་ཐལ། ལས་འབྲས་ལ་རྨོངས་པའི་དེ་ཡང་མེད། དེ་ཁོ་
ན་ཉིད་ལ་རྨོངས་པའི་དེ་ཡང་མེད་པའི་ཕྱིར། ཡང་ཁོ་ན་རེ། མ་རིག་པ་
ཡིན་ན། གང་ཟག་གི་བདག་འཛིན་ཡིན་བས་མ་ཁྱབ་པར་ཐལ། དབང་
ཤེས་སུ་གྱུར་པའི་མ་རིག་པ་ཡོད་པའི་ཕྱིར་ཏེ། དབང་པོའི་རྣམ་ཤེས་
དང་མཚུངས་ལྡན་རྣམ་པ་ལྔ་མཚུངས་སུ་གྱུར་པའི་མ་རིག་པ་ཡོད་པའི་
ཕྱིར་ཏེ། དེ་དང་མཚུངས་ལྡན་དུ་གྱུར་པའི་མ་རིག་པ་ཡོད་པའི་ཕྱིར་ཏེ།
དེའི་ འཁོར་ དུ་ བྱུང་ བའི་ མ་ རིག་ པ་ཡོད་ པའི་ ཕྱིར་ཟེར་ན། དེ་དང་
མཚུངས་ལྡན་ཡིན་ན། དེ་དང་མཚུངས་ལྡན་རྣམ་པ་ལྔ་མཚུངས་ཡིན་
དགོས་པར་ཐལ། ཁྱོད་ཀྱི་དེ་ལ་ཁྱབ་འབྲེལ་ཡོད་པའི་ཕྱིར། འདོད་མི་
ནུས་ཏེ། དེ་དང་མཚུངས་ལྡན་དུ་གྱུར་པའི་ཡིད་ཀྱི་རྣམ་ཤེས་ཡོད་པའི་
ཕྱིར། ཁ་ཅིག་ན་རེ། མ་རིག་པ་ཡིན་ན། ཡན་ལག་བཅུ་གཉིས་ཀྱི་ནང་
ཚན་དུ་གྱུར་པའི་མ་རིག་པ་ཡིན་དགོས་པར་ཐལ། དེ་ཡིན་ན། མ་རིག་
པ་ནས་བཟུང་སྟེ་རྒ་ཤིའི་རྟེན་འབྲེལ་གྱི་བར་བཅུ་གཉིས་པོ་གང་རུང་གི་
ནང་ཚན་ཡིན་དགོས་པའི་ཕྱིར་ཏེ། དེ་ཡིན་ན། མ་རིག་པའི་རྟེན་འབྲེལ་
686



དང་འདུ་བྱེད་ཀྱི་རྟེན་འབྲེལ་གཉིས་པོ་གང་རུང་གི་ནང་ཚན་ཡིན་དགོས་
པའི་ཕྱིར་ཏེ། དེ་ཡིན་ན། དེ་གཉིས་པོ་གང་རུང་ཡིན་དགོས་པའི་ཕྱིར་
ཟེར་ན། ཁ་ཅིག ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་
རིག་པ་ཡིན་ན། དེའི་ཐོག་མའི་མ་རིག་པ་ཡིན་དགོས་པར་ཐལ། མ་
རིག་པ་ཡིན་ན། དེའི་ནང་ཚན་དུ་གྱུར་པའི་མ་རིག་པ་ཡིན་པས་མ་ཁྱབ་
པའི་ཕྱིར། འདོད་ན། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་སྐྱེ་
བའི་རྟེན་འབྲེལ་གྱི་གནས་སྐབས་ཀྱི་མ་རིག་པ་ཆོས་ཅན། དེར་ཐལ།
དེའི་ཕྱིར་ཏེ། དེའི་ནང་ཚན་དུ་གྱུར་པའི་སྐྱེ་བའི་རྟེན་འབྲེལ་གྱི་གནས་
སྐབས་ཀྱི་ཉོན་མོངས་ཅན་ཡིན་པའི་ཕྱིར། འདོད་མི་ནུས་ཏེ། ཆོས་ཅན་
དེའི་ཕྱིར། །
༈ གཉིས་པ་འདུ་བྱེད་ཀྱི་རྟེན་འབྲེལ་འཆད་པ་ལ། དགག་
གཞག་སྤང་གསུམ། དང་པོ་ལ་ཁཅིག་ན་རེ། འདུ་བྱེད་ཀྱི་རྟེན་འབྲེལ་
ཡིན་ན། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་དེ་ཡིན་པས་
ཁྱབ་ཟེར་ན། ཐེག་ཆེན་གྱི་མཐོང་ལམ་བར་ཆད་མེད་ལམ་ཆོས་ཅན།
དེར་ ཐལ། དེའི་ ཕྱིར་ ཏེ། འདུ་ བྱེད་ དང་ འདུས་ བྱས་ ཀྱི་ རྟེན་ འབྲེལ་
གཉིས་ཀ་ཡིན་པའི་ཕྱིར། ཁྱབ་སྟེ། དེ་གཉིས་དོན་གཅིག་པའི་ཕྱིར་ཏེ།
འདུ་བྱེད་དང་འདུས་ བྱས་ དོན་ གཅིག་ པའི་ ཕྱིར། འདོད་ན། རང་ གི་
འབྲས་བུར་གྱུར་པའི་ཡང་སྲིད་ཕྱི་མའི་རྣམ་སྨིན་གྱི་ཕུང་པོ་འཕེན་བྱེད་
ཀྱི་ལས་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ཆོས་ཅན་
687



དེའི་ཕྱིར། ཡང་ཁ་ཅིག་ན་རེ། ཡང་སྲིད་ཕྱི་མའི་རྣམ་སྨིན་གྱི་ཕུང་པོ་
འཕེན་བྱེད་ཀྱི་ལས་དེ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་
གཉིས་ པ་ འདུ་ བྱེད་ ཀྱི་རྟེན་འབྲེལ་ གྱི་མཚན་ཉིད་ཡིན་ཞེ་ན། ཚུར་
མཐོང་ལྷས་བྱིན་གྱི་རྒྱུད་ཀྱི་སྲོག་གཅོད་ཀྱི་ལས་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། ཁྱོད་དེ་འདྲའི་
ཕུང་པོའི་རྒྱུ་ཡིན་པར་ཐལ་ལོ། །ཁ་ཅིག་ན་རེ། རང་གི་འབྲས་བུར་གྱུར་
པའི་དེ་འདྲ་བའི་ཕུང་པོ་འཕེན་བྱེད་ཀྱི་ལས་དང་ལས་དེའི་བག་ཆགས་
གང་རུང་དུ་དམིགས་པ་དེ། དེའི་མཚན་ཉིད་ཟེར་ན། ངན་འགྲོའི་རྣམ་
སྨིན་གྱི་ཕུང་པོ་འཕེན་བྱེད་ཀྱི་ལས་ཀྱི་བག་ཆགས་ཆོས་ཅན། མཚོན་བྱ་
དེར་ཐལ། མཚན་ཉིད་དེའི་ཕྱིར་ཏེ། དེ་འདྲ་བའི་ལས་ཀྱི་བག་ཆགས་
ཡིན་བའི་ཕྱིར་ཏེ། ཆོས་ཅན་དེའི་ཕྱིར། འདོད་མི་ནུས་ཏེ། ཤེས་པ་མ་
ཡིན་པའི་ཕྱིར། ཁ་ཅིག་ན་རེ། རང་གི་འབྲས་བུར་གྱུར་པའི་དེ་འདྲ་བའི་
ཕུང་པོ་འཕེན་བྱེད་ཀྱི་ལས་དེ། དེའི་མཚན་ཉིད་ཟེར་ན། ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་བཅུ་པ་སྲིད་པའི་རྟེན་འབྲེལ་དུ་གྱུར་
པའི་ལས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། དེ་
འདྲ་བའི་ཕུང་པོ་འགྲུབ་བྱེད་ཀྱི་ལས་ཡིན་པའི་ཕྱིར་ཏེ། ཆོས་ཅན་དེའི་
ཕྱིར། རྩ་བར་འདོད་མི་ནུས་ཏེ། ཆོས་ཅན་དེའི་ཕྱིར། །
༈ གཉིས་པ་རང་ལུགས་ལ། མཚན་ཉིད། དབྱེ་བ། སྒྲ་དོན་
དང༌ གསུམ། དང་ པོ་ནི། འདུས་ བྱས་ དང་ འདུ་ བྱེད་ ཀྱི་ རྟེན་ འབྲེལ་
688



གཉིས་དོན་གཅིག་སྟེ། འདུས་བྱས་དང་འདུ་བྱེད་དོན་གཅིག་པའི་ཕྱིར་
ཏེ། མདོ་ཁ་ཅིག་ཏུ། འདུས་བྱས་རྣམས་ནི་མི་རྟག་ཅེས་གསུངས། ཁ་
ཅིག་ཏུ། འདུ་བྱེད་རྣམས་ནི་མི་རྟག་ཅེས་གསུངས་པས་མིང་གི་རྣམ་
གྲངས་གཅིག་པར་གསུངས་པའི་ཕྱིར། དེ་ལྟར་ཡིན་ཡང་ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་ནི་སེམས་བྱུང་
སེམས་པ་ཞིག་གི་སྟེང་ནས་འཇོག་པས། ཀུན་ནས་ཉོན་མོངས་ཕྱོགས་
ཀྱི་རྟེན་འབྲེལ་ཡན་ལག་བཅུ་གཉིས་པོ་གང་རུང་ཡང་ཡིན། རང་གི་
ཡན་ལག་ཏུ་གྱུར་པའི་དེ་བཅུ་གཉིས་པོའི་ཐོག་མར་གྱུར་པའི་མ་རིག་
པས་ཀུན་ནས་བསླངས་པ་ལས་བྱུང་ཞིང་རང་གི་འབྲས་བུར་གྱུར་པའི་
ཡང་སྲིད་ཕྱི་མའི་རྣམ་སྨིན་གྱི་ཕུང་པོ་འཕེན་བྱེད་ཀྱང་ཡིན་པའི་གཞི་
མཐུན་པར་གྱུར་པའི་སེམས་པར་དམིགས་པ་དེ། རང་ཉིད་དེའི་ནང་
ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་གྱི་མཚན་ཉིད། དེ་ལ་དབྱེ་ན།
བསོད་ནམས་ཀྱི་ལས། མི་གཡོ་བའི་ལས། བསོད་ནམས་མ་ཡིན་པའི་
ལས་དང་གསུམ། དང་པོ་ནི། འདོད་པའི་བདེ་འགྲོའི་རྣམ་སྨིན་གྱི་ཕུང་
པོ་འཕེན་བྱེད་ཀྱི་ལས་ལྟ་བུ། གཉིས་པ་ནི། ཁམས་གོང་མའི་རྣམ་སྨིན་
གྱི་ཕུང་པོ་འཕེན་བྱེད་ཀྱི་ལས་ལྟ་བུ། གསུམ་པ་ནི། ངན་འགྲོའི་རྣམ་
སྨིན་གྱི་ཕུང་པོ་འཕེན་བྱེད་ཀྱི་ལས་ལྟ་བུ་ལ་བྱེད་ཅིང་། བསོད་ནམས་
མ་ཡིན་པའི་ལས་དང༌། མི་དགེ་བའི་ལས་དོན་གཅིག་སྟེ། མཛོད་ལས།
བསོད་ནམས་བསོད་ནམས་མིན་མི་གཡོ། །བསོད་ནམས་འདོད་ཁམས་
689



།
ལ ་ བར་མ་ལས་ རྒྱལ་ བ་ལ། ལས་ ནམ་ མེན
དགེ་བའི་ལས། །མི་གཡོ་གོང་མ་ལས་སྐྱེས་པའི། །ལས་རྣམས་སྨིན་
ཕྱིར་མི་གཡོའི་ཕྱིར། །ཞེས་གསུངས་པའི་ཕྱིར། བསོད་ནམས་ཀྱི་ལས་
དེ་ལ་འདོད་པའི་མིའི་རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་དང་།
དེའི་ལྷའི་རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་གཉིས། ཕྱི་མ་ལ་རྒྱལ་
ཆེན་རིགས་བཞི་པའི་རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་ནས་
བཟུང་སྟེ་གཞན་འཕྲུལ་དབང་བྱེད་ཀྱི་བར་གྱི་རྣམ་སྨིན་གྱི་ཕུང་པོ་
འཕེན་བྱེད་ ཀྱི་ ལས་དྲུག་ཏུ་ཡོད། དེ་ཡང་མི་དགེ་བཅུ་སྤོང་གི་ཚུལ་
ཁྲིམས་ཆེན་པོར་སྤྱད་པས་འདོད་ལྷར་སྐྱེ་ཞིང་དེ་ཆུང་ངུ་སྤྱད་པས་འདོད་
པའི་མིར་སྐྱེ་བར་གསུངས་སོ། །མི་གཡོ་བའི་ལས་ལ་གཟུགས་ཀྱི་རྣམ་
སྨིན་གྱི་ཕུང་པོ་འཕེན་བྱེད་ཀྱི་ལས་དང་། གཟུགས་མེད་ཀྱི་དེ་འཕེན་
བྱེད་ཀྱི་ལས་གཉིས། དང་པོ་ལ་ཚངས་རིས་ཀྱི་རྣམ་སྨིན་གྱི་ཕུང་པོ་
འཕེན་བྱེད་ཀྱི་ལས་ནས་འོག་མིན་གྱི་བར་དེ་འདྲ་བའི་ལས་རྣམས་སུ་
ཡང་ཡོད། དེ་ ཡང་ བསམ་ གཏན་ དང་པོ་ ལྟ་ བུ་ལ་དཔེར་མཚོན་ན་
བསམ་གཏན་དང་པོའི་ཉེར་བསྡོགས་དག་པ་བ་དེ་རང་གི་འབྲས་བུར་
གྱུར་པའི་དེའི་བསམ་གཏན་དང་པོའི་སྐྱེ་བ་འཕེན་བྱེད་དང་། དེའི་རྒྱུ་
སྙོམས་འཇུག་གི་དངོས་གཞི་དེ་རང་གི་འབྲས་བུར་གྱུར་པའི་བསམ་
གཏན་ དང༌ པོའི་ སྐྱེ་ བ་ འགྲུབ་ བྱེད་ དུ་ འཇོག་ པ་ སོགས་ ཡིན་ ནོ།
།གཟུགས་མེད་ཀྱི་དེ་ཡང་གཟུགས་མེད་ནམ་མཁའ་མཐའ་ཡས་ལྟ་བུ་
ལ་མཚོན་ན་གཟུགས་མེད་ནམ་མཁའི་ཉེར་བསྡོགས་དེ་རང་གི་འབྲས་



བུར་གྱུར་པའི་དེའི་སྐྱེ་བ་འཕེན་བྱེད་དང་། དེའི་རྒྱུ་སྙོམས་འཇུག་གི་
དངོས་གཞི་དེ་རང་གི་འབྲས་བུར་གྱུར་པའི་དེའི་སྐྱེ་བ་འགྲུབ་བྱེད་དུ་
འཇོག་པ་སོགས་ཡིན་ནོ། ། །
གསུམ་པ་བསོད་ནམས་མ་ཡིན་པའི་ལས་ལ་དམྱལ་བ་དུད་
འགྲོ་ཡི་དྭགས་ གསུམ་ གྱི་རྣམ་སྨིན་གྱི་ཕུང་པོ་འཕེན་བྱེད་ ཀྱི་ལས་
གསུམ་དུ་ཡོད། དེ་ཡང་མི་དགེ་བ་བཅུ་ཆེན་པོར་སྤྱད་པ་ལས་དམྱལ་བ་
དང་། འབྲིང་དུ་སྤྱད་པ་ལས་ཡི་དྭགས་དང་། ཆུང་ངུར་སྤྱད་པ་ལས་དུད་
འགྲོར་སྐྱེ་བ་མདོ་དང་བསྟན་བཅོས་རྣམས་སུ་གསུངས་ཤིང་། མདོ་ཁ་
ཅིག་ཏུ། འབྲིང་དུ་སྤྱད་པ་ལས་དུད་འགྲོ་དང་། ཆུང་ངུར་སྤྱད་པ་ལས་
ཡི་དྭགས་སུ་སྐྱེ་བར་གསུངས་པ་ནི་ཡི་དྭགས་དེ་དུད་འགྲོ་ལ་ལྟོས་ཏེ་
ཤེས་ པ་ གསལ་ བ་ ཡིན་ པས་ དེ་ ཆོས་ སྟོན་ པའི་ སྣོད་དུ་རུང་བ་ལ་
དགོངས་པ་ཡིན་ནོ། །གསུམ་པ་སྒྲ་དོན་ནི། ཅིའི་ཕྱིར་འདུ་བྱེད་ཀྱི་རྟེན་
འབྲེལ་ཞེས་བྱ་ཞེ་ན། རང་གི་འབྲས་བུར་གྱུར་པའི་ཡང་སྲིད་ཕྱི་མའི་
རྣམ་སྨིན་གྱི་ཕུང་པོ་མངོན་པར་འདུ་བྱེད་པས་ན་དེ་ལྟར་དུ་བརྗོད་པ་
ཡིན་ནོ། །འདོད་པའི་བདེ་འགྲོའི་རྣམ་སྨིན་གྱི་ཕུང་པོ་འཕེན་བྱེད་ཀྱི་
ལས་དེ་ལ་བསོད་ནམས་ཀྱི་འདུ་བྱེད་ཀྱི་རྟེན་འབྲེལ་ཞེས་བརྗོད་པའི་རྒྱུ་
མཚན་ཡོད་ཏེ། དེའི་ངོ་བོ་དགེ་བ་ཡིན་པས་བསོད་ནམས་ཡིན་ལ་རང་
གི་འབྲས་བུར་གྱུར་པའི་ཡང་སྲིད་ཕྱི་མའི་རྣམ་སྨིན་གྱི་ཕུང་པོ་མངོན་
པར་འདུ་བྱེད་པའི་དོན་གྱིས་དེ་ལྟར་བརྗོད་པའི་ཕྱིར། ཁམས་གོང་མའི་
691



རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་དེ་རྒྱུ་དང་འབྲས་བུ་གཉིས་ཀ་
མི་གཡོ་ཞིང་རང་གི་འབྲས་བུར་གྱུར་པའི་དེ་འདྲའི་ཕུང་པོ་མངོན་པར་
འདུ་བྱེད་པས་ན་མི་གཡོ་བའི་འདུ་བྱེད་ཅེས་བརྗོད་དོ། །ངན་འགྲོའི་
རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་དེ་ལ་བསོད་ནམས་མ་ཡིན་པའི་
འདུ་བྱེད་ཅེས་བརྗོད་པའི་རྒྱུ་མཚན་ཡོད་དེ། དེ་ངོ་བོ་མི་དགེ་བ་ཡིན་
པས་བསོད་ནམས་མ་ཡིན་པ་ཡིན་ཅིང་རང་གི་འབྲས་བུར་གྱུར་པའི་དེ་
འདྲ་བའི་རྣམ་སྨིན་གྱི་ཕུང་པོ་མངོན་པར་འདུ་བྱེད་པའི་དོན་གྱིས་དེ་
ལྟར་བརྗོད་པ་ཡིན་ནོ། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། རྫུན་ཚིག་
ཆོས་ཅན། ཀུན་ནས་ཉོན་མོངས་ཞེས་སོགས་ཀྱི་མཚན་ཉིད་དེར་ཐལ།
མཚོན་བྱ་དེའི་ཕྱིར་ཏེ། རང་གི་འབྲས་བུར་གྱུར་པའི་ཡང་སྲིད་ཕྱི་མའི་
རྣམ་སྨིན་གྱི་ཕུང་པོ་འཕེན་བྱེད་ཡིན་པའི་ཕྱིར། ཟེར་ན་འདིར་མ་ཁྱབ།
རྟགས་དེར་ཐལ། མི་དགེ་བ་བཅུ་པོ་དེ་ཡིན་པའི་ཕྱིར་ཏེ། དེ་བཅུ་པོ་ལ་
སྤྱོད་པའི་དབང་གིས་ཡང་སྲིད་དུ་སྐྱེ་བ་ལེན་པ་ཡོད་པའི་ཕྱིར། རྩ་བར་
འདོད་མི་ནུས་སོ།།
༈ ཡན་ལག་གསུམ་པ་རྣམ་ཤེས་ཀྱི་རྟེན་འབྲེལ་བཤད་པ་
ལ། དགག་གཞག་སྤང་གསུམ། དང་པོ་ལ་ཁ་ཅིག་ན་རེ། ཡན་ ལག་
བཅུ་གཉིས་ཀྱི་ནང་ཚན་དུ་གྱུར་པའི་རྣམ་ཤེས་ཀྱི་རྟེན་འབྲེལ་དེ་ཀུན་
གཞིའི་རྣམ་ཤེས་ཀྱི་སྟེང་ནས་འཇོག་པ་ཡིན་ཏེ། ཀུན་གཞིའི་རྣམ་ཤེས་



དེ་ལེན་པའི་རྣམ་པར་ཤེས་པ་དང་། དེ་ས་བོན་ཐམས་ཅད་པའི་རྣམ་
པར་ཤེས་པ་དང་། ལས་ཀྱི་བག་ཆགས་བསྒོ་བའི་གཞིར་གྱུར་པའི་རྣམ་
པར་ ཤེས་ པ་ ཡིན་ པའི་ ཕྱིར་ཏེ། མདོ་ སྡེ་ དགོངས་འགྲེལ་ལས། ལེན་
པའི་རྣམ་པར་ཤེས་པ་ཟབ་ཅིང་ཕྲ། །ས་བོན་དག་ནི་ཆུ་བོའི་རྒྱུན་བཞིན་
འབབ། །བདག་ཏུ་རྟོག་པར་གྱུར་ན་མི་རུང་ཞེས། །བྱིས་པ་རྣམས་ལ་
ངས་ནི་དེ་མ་བསྟན། །ཞེས་དང་། རྒྱན་སྟུག་པོ་བཀོད་པའི་མདོ་ལས་
ཀྱང་། ཇི་ལྟར་ཟླ་བ་སྐར་ཚོགས་དང༌། །ལྷན་ཅིག་མཁའ་ལ་གནས་པ་
ལྟར། །དེ་བཞིན་ཀུན་གཞིའི་རྣམ་ཤེས་ ཀྱང་། །རྣམ་ཤེས་བདུན་དང་
ལྷན་ཅིག་གནས། །ཞེས་གསུངས་པའི་ཕྱིར་ཟེར་ན། མི་འཐད་དེ། མདོ་
དེ་དག་ གིས་ ནི་ སེམས་ཙམ་པའི་ལུགས་ བསྟན་པ་ཡིན་ལ། སྐབས་
འདིར་རྒྱན་རྩ་འགྲེལ་གྱི་དོན་གཙོ་བོར་འཆད་པ་ཡིན་པས་དེ་དག་ཏུ་
ཚོགས་དྲུག་ལས་ངོ་བོ་གཞན་དུ་གྱུར་པའི་ཀུན་གཞིའི་རྣམ་ཤེས་ཟུར་
ཙམ་ཡང་མ་གསུངས་པའི་ཕྱིར། མདོ་དེ་དག་གི་དོན་ནི་སེམས་ཅན་གྱི་
ཆོས་ཉིད་བདེ་བར་གཤེགས་པའི་སྙིང་པོ་དེ་ལ་ཀུན་གཞིའི་སྒྲས་བསྟན་
པ་ཡིན་ཏེ། རྒྱན་སྡུག་པོ་བཀོད་པའི་མདོ་ལས། ས་རྣམས་སྣ་ཚོགས་
ཀུན་གཞི་སྟེ། །བདེ་གཤེགས་སྙིང་པོ་དགེ་བ་སྟེ། །སྙིང་པོ་དེ་ལ་ཀུན་
གཞིའི་ སྒྲས། །དེ་ བཞིན་ གཤེགས་ རྣམས་ སྟོན་ པར་མཛད། །སྙིང་ པོ་
ཀུན་ གཞིར་ བསྒྲགས་ པ་ ཡང་། །བློ་དམན་རྣམས་ ཀྱིས་ མི་ཤེས་ སོ།
།ཞེས་དང་། འཇུག་པ་རང་འགྲེལ་ལས། དངོས་པོ་ཐམས་ཅད་ཀྱི་རང་
693



བཞིན་རྗེས་སུ་ཞུགས་པའི་ཕྱིར་སྟོང་པ་ཉིད་ཁོ་ན་ལ་ཀུན་གཞིའི་རྣམ་
པར་ཤེས་པའི་སྒྲས་བསྟན་པར་བྱའོ། །ཞེས་གསུངས་པའི་ཕྱིར་དང་།
ཐོག་མ་མེད་པའི་དུས་ཀྱི་ཁམས། །ཆོས་རྣམས་ཀུན་གྱི་གནས་ཡིན་ཏེ།
།དེ་ཡོད་པས་ན་ལུས་ཅན་རྣམས། །མྱ་ངན་འདས་པ་ཐོབ་པར་འགྱུར།
།ཞེས་པའི་ཆོས་མངོན་པ་སྟོང་ཕྲག་བརྒྱ་པའི་མདོ་སྡེ་འཕགས་པ་ཐོགས་
མེད་ཀྱིས་ཐེག་བསྡུས་སུ་ཀུན་གཞི་རྣམ་ཤེས་ཡོད་པའི་ཁུངས་སུ་མཛད།
རྒྱུད་བླ་མའི་འགྲེལ་པར་སེམས་ཅན་ཐམས་ཅད་ཀྱི་རྒྱུད་ལ་ཁམས་བདེ་
བར་གཤེགས་པའི་སྙིང་པོ་ཡོད་པའི་ཁུངས་སུ་མཛད་པའི་ཕྱིར། །
༈ གཉིས་ པ་ རང་ ལུགས་ ལ། མཚན་ ཉིད་ དང༌། དབྱེ་ བ་
གཉིས། དང་པོ་ནི། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ཡན་
ལག་བཅུ་གཉིས་པོ་གང་རུང་གང་ཞིག རང་གི་རྒྱུར་གྱུར་པའི་དེ་
བཅུ་གཉིས་པོའི་ནང་ཚན་དུ་གྱུར་པའི་འདུ་བྱེད་ཀྱི་རྐྱེན་བྱས་པ་ལས་
བྱུང་ཞིང་རང་གི་སྟེང་དུ་བསྒོ་བར་བྱ་བའི་ལས་ཀྱི་བག་ཆགས་བསྒོ་བའི་
གཞིར་གྱུར་པའི་རབ་ཏུ་ཕྱེ་བའི་ཡིད་ཀྱི་རྣམ་ཤེས་སུ་དམིགས་པ་དེ།
རང་ཉིད་དེའི་ནང་ཚན་དུ་གྱུར་པའི་རྣམ་ཤེས་ཀྱི་རྟེན་འབྲེལ་གྱི་མཚན་
ཉིད། སྤྱིར་རྣམ་ཤེས་དེ་ལ་མིག་གི་རྣམ་ཤེས་ནས་ཡིད་ཀྱི་རྣམ་ཤེས་ཀྱི་
བར་དྲུག་ཏུ་ཡོད་ཅིང་། ཚོགས་དྲུག་ལས་ངོ་བོ་གཞན་དུ་གྱུར་པའི་ཀུན་
གཞིའི་རྣམ་ཤེས་མེད་དེ། དེའི་རྣམ་གཞག་ ཡུམ་རྒྱས་འབྲིང་བསྡུས་
གསུམ་གང་ལས་ཀྱང་མ་གསུངས་པའི་ཕྱིར། དེ་ལྟར་ཡིན་ཀྱང་སྐབས་
，
694



འདིར་བསྟན་པའི་རྣམ་ཤེས་ནི་སོ་སོ་སྐྱེ་བོ་རང་དགའ་བའི་རྒྱུད་ཀྱི་ཡིད་
ཀྱི་རྣམ་ཤེས་ལ་བྱེད་དོ། །
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། རྣམ་ཤེས་
ཀྱི་རྟེན་འབྲེལ་ཡིན་ན། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་
རྣམ་ཤེས་ཀྱི་རྟེན་འབྲེལ་ཡིན་པས་མ་ཁྱབ་པར་ཐལ། ཁྱོད་ཀྱི་མཚན་
ཉིད་དེའི་ཕྱིར། འདོད་ན། དེ་ཁྱབ་པར་ཐལ། དེ་ཡིན་ན། མ་རིག་པའི་
རྟེན་འབྲེལ་དང་རྣམ་ཤེས་ཀྱི་རྟེན་འབྲེལ་གཉིས་ཀའི་ནང་ཚན་དུ་གྱུར་
པའི་རྣམ་ཤེས་ཀྱི་རྟེན་འབྲེལ་ཡིན་དགོས་པའི་ཕྱིར་ཏེ། དེ་ཡིན་ན། དེ་
གཉིས་གང་རུང་ཡིན་དགོས་པའི་ཕྱིར་ཟེར་རོ། །ཁ་ཅིག་ན་རེ། དེའི་
ནང་ཚན་དུ་གྱུར་པའི་རྣམ་ཤེས་ཀྱི་རྟེན་འབྲེལ་ཡིན་ན། དེའི་ནང་ཚན་དུ་
གྱུར་པའི་གསུམ་པ་རྣམ་ཤེས་ཀྱི་རྟེན་འབྲེལ་ཡིན་དགོས་པར་ཐལ།
རྣམ་ཤེས་ཀྱི་རྟེན་འབྲེལ་ཡིན་ན། དེའི་ནང་ཚན་དུ་གྱུར་པའི་དེ་ཡིན་
པས་ཁྱབ་པའི་ཕྱིར། ཟེར་ན་མ་ཁྱབ། འདོད་ན། དེའི་ནང་ཚན་དུ་གྱུར་
པའི་བཞི་པ་མིང་གཟུགས་ཅི་རིགས་པས་བསྡུས་པའི་རྣམ་ཤེས་ཀྱི་ཕུང་
པོ་ ཆོས་ ཅན། དེར་ ཐལ། དེའི་ ཕྱིར་ ཏེ། དེའི་ ནང་ ཚན་ གང་ ཞིག
རྣམ་ཤེས་ཀྱི་རྟེན་འབྲེལ་ཡིན་པའི་ཕྱིར། དང་པོ་གྲུབ་སྟེ། དེའི་ནང་ཚན་
དུ་གྱུར་པའི་བཞི་པ་མིང་གཟུགས་ཅི་རིགས་པའི་རང་བཞིན་ཡིན་པའི་
ཕྱིར། རྩ་བར་འདོད་མི་ནུས་ཏེ། ཆོས་ཅན་དེའི་ཕྱིར། །
༈ བཞི་པ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་
695



མིང་གཟུགས་ཀྱི་རྟེན་འབྲེལ་ལ་མཚན་ཉིད་དང་། མཚན་གཞི་གཉིས།
དང་པོ་ནི། དེའི་ནང་ཚན་དུ་གྱུར་པའི་འཕངས་འབྲས་ཀྱི་ནང་ཚན་གང་
ཞིག །རང་གི་རྒྱུར་གྱུར་པའི་དེའི་ནང་ཚན་དུ་གྱུར་པའི་གསུམ་པ་
རྣམ་ཤེས་ཀྱིས་རྐྱེན་བྱས་པ་ལས་བྱུང་བ་ཡང་ཡིན། ཡང་སྲིད་ཕྱི་མར་
ཉིད་འཚམས་སྦྱར་མ་ཐག་པའི་གནས་སྐབས་ཀྱི་ཕུང་པོའི་རིགས་སུ་
གནས་པ་ཡང་ཡིན་པའི་གཞི་མཐུན་པར་དམིགས་པ་དེ། རང་ཉིད་དེའི་
ནང་ཚན་དུ་གྱུར་པའི་མིང་གཟུགས་ཀྱི་རྟེན་འབྲེལ་གྱི་མཚན་ཉིད་ཡིན་
ནོ། །གཉིས་པ་ནི། སོ་སོ་སྐྱེ་བོ་རང་དགའ་བ་མངལ་དུ་ཉིང་མཚམས་
སྦྱར་མ་ཐག་པའི་ གནས་སྐབས་ཀྱི་ཕུང་པོ་ལྔ་ལ་བྱེད། དེའི་གནས་
སྐབས་ ཀྱི་ ཕུང་ པོ་ གཞན་བཞི་པོ་ནི་མིང་གི་རྟེན་འབྲེལ་དང༌། དེའི་
གནས་སྐབས་ཀྱི་གཟུགས་ཀྱི་ཕུང་པོ་དེ་གཟུགས་ཀྱི་རྟེན་འབྲེལ་དུ་
འཇོག་པ་ཡིན་ནོ། །
༈ ལྔ་པ་དེའི་ནང་ཚན་དུ་གྱུར་པའི་སྐྱེ་མཆེད་ཀྱི་རྟེན་འབྲེལ་
ལ་མཚན་ཉིད་དང་། དབྱེ་བ་གཉིས། དང་པོ་ནི། དེའི་ནང་ཚན་དུ་གྱུར་
པའི་འཕངས་འབྲས་ཀྱི་ཡན་ལག་གང་ཞིག རང་གི་རྒྱུར་གྱུར་པའི་
དེའི་ནང་ཚན་དུ་གྱུར་པའི་མིང་གཟུགས་ཅི་རིགས་པས་བདག་རྐྱེན་བྱས་
པ་ལས་བྱུང་བ་ཡང་ཡིན། སྐྱེ་མཆེད་དྲུག་དོད་པ་ནས་བཟུང་སྟེ་ཡུལ་
དབང་རྣམ་ཤེས་ གསུམ་ འདུས་ པ་ཚུན་ཆད་ཀྱི་ཕུང་པོའི་ རིགས་ སུ་
གནས་པ་ཡང་ཡིན་པའི་གཞི་མཐུན་པར་དམིགས་པ་དེ། དེའི་ནང་ཚན་
696



དུ་གྱུར་པའི་སྐྱེ་མཆེད་ཀྱི་རྟེན་འབྲེལ་གྱི་མཚན་ཉིད། གཉིས་པ་དེ་ལ་
དབྱེ་ན། མིག་གི་སྐྱེ་མཆེད་ནས་ཡིད་ཀྱི་སྐྱེ་མཆེད་ཀྱི་བར་དྲུག །
༈ དྲུག་པ་དེའི་ནང་ཚན་དུ་གྱུར་པའི་རེག་པའི་རྟེན་འབྲེལ་
ལ་མཚན་ཉིད་དང་། དབྱེ་བ་གཉིས། དང་པོ་ནི། དེའི་ནང་ཚན་དུ་གྱུར་
པའི་འཕངས་འབྲས་ཀྱི་ཡན་ལག་གང་ཞིག རང་གི་རྒྱུར་གྱུར་པའི་
དེའི་ནང་ཚན་དུ་གྱུར་པའི་ལྔ་པ་སྐྱེ་མཆེད་ཀྱིས་བདག་རྐྱེན་བྱས་པ་ལས་
བྱུང་བ་ཡང་ཡིན། ཡུལ་དབང་རྣམ་ཤེས་གསུམ་འདུས་ནས་ཡུལ་ལ་
འགྱུར་བ་ཡོངས་སུ་གཅོད་པའི་རབ་ཏུ་ཕྱེ་བ་ཡང་ཡིན་པའི་གཞི་མཐུན་
པར་གྱུར་པའི་སེམས་བྱུང་དུ་དམིགས་པ། རང་ཉིད་དེ་ཡིན་པའི་མཚན་
ཉིད། གཉིས་པ་ནི། དེ་ལ་མིག་གི་འདུས་ཏེ་རེག་པ་ནས་ཡིད་ཀྱི་འདུས་
ཏེ་རེག་པའི་བར་དྲུག །
༈ བདུན་པ་དེའི་ནང་ཚན་དུ་གྱུར་པའི་ཚོར་བའི་རྟེན་འབྲེལ་
ལ་མཚན་ཉིད་དང་། དབྱེ་བ་གཉིས། དང་པོ་ནི། དེའི་ནང་ཚན་དུ་གྱུར་
པའི་འཕངས་འབྲས་ཀྱི་ཡན་ལག་གང་ཞིག །རང་གི་རྒྱུར་གྱུར་པའི་
དེའི་ནང་ཚན་དུ་གྱུར་པའི་དྲུག་པ་རེག་པས་བདག་རྐྱེན་བྱས་པ་ལས་
བྱུང་བ་ཡང་ཡིན། རང་གི་མྱོང་བྱར་གྱུར་པའི་ཡུལ་ལམ་རྣམ་སྨིན་གང་
རུང་སིམ་གདུང་བར་མ་ཅི་རིགས་པ་མྱོང་བར་བྱེད་པའི་རབ་ཏུ་ཕྱེ་བ་
ཡང་ཡིན་པའི་གཞི་མཐུན་པར་གྱུར་པའི་སེམས་བྱུང་དུ་དམིགས་པ།
རང་ཉིད་དེ་ཡིན་པའི་མཚན་ཉིད། གཉིས་པ་ནི། དེ་ལ་མིག་གི་འདུས་
697



ཏེ་རེག་པ་ལས་བྱུང་བའི་ཚོར་བ་ནས་ཡིད་ཀྱི་འདུས་ཏེ་རེག་པ་ལས་བྱུང་
བའི་དེའི་བར་དྲུག དེ་ཡང་བསྡུ་ན། ཚོར་བ་བདེ་སྡུག་བཏང་སྙོམས་
གསུམ་དུ་ཡོད། །
༈ བརྒྱད་ པ་ དེའི་ ནང་ ཚན་ དུ་ གྱུར་ པའི་ སྲིད་ པའི་ རྟེན་
འབྲེལ་ལ་མཚན་ཉིད་དང༌། དབྱེ་བ་གཉིས། དང་པོ་ནི། དེའི་ནང་ཚན་
དུ་གྱུར་པའི་འགྲུབ་བྱེད་ཀྱི་ཡན་ལག་གང་ཞིག རང་གི་རྒྱུར་གྱུར་
པའི་དེའི་ནང་ཚན་དུ་གྱུར་པའི་བདུན་པ་ཚོར་བས་རྐྱེན་བྱས་པ་ལས་
བྱུང་ཞིང་རང་གི་འབྲས་བུར་གྱུར་པའི་དེའི་ནང་ཚན་དུ་གྱུར་པའི་དགུ་པ་
ལེན་པའི་རྐྱེན་བྱེད་པ་ཡང་ཡིན་པའི་གཞི་མཐུན་པར་གྱུར་པའི་སྲིད་
སྲེད་དུ་དམིགས་པ། རང་ཉིད་དེ་ཡིན་པའི་མཚན་ཉིད། སྤྱིར་སྲེད་པ་
དང༌། འདོད་ ཆགས་ དོན་ གཅིག་ སྲེད་ པ་ ཙམ་ལ་དབྱེ་ན། འདོད་
སྲེད། འཇིག་ སྲེད། སྲིད་ སྲེད་ དང༌ གསུམ། དང༌ པོ་ བདེ་ བ་ དང་ མི་
འབྲལ་བར་འདོད་པའི་སྲེད་པ། གཉིས་པ་སྡུག་བསྔལ་དང་བྲལ་བར་
འདོད་པའི་སྲེད་པ། གསུམ་པ་ཡང་སྲིད་ཕྱི་མའི་རྣམ་སྨིན་ཀྱི་ཕུང་པོ་
ཐོབ་བར་འདོད་བའི་སྲེད་པ་ལྟ་བུ་ལ་བྱེད་དོ། །
༈ དགུ་པ་དེའི་ནང་ཚན་དུ་གྱུར་པའི་ལེན་བའི་རྟེན་འབྲེལ་
ལ་མཚན་ཉིད་དང༌། དབྱེ་བ་གཉིས། དང་པོ་ནི། དེའི་ནང་ཚན་དུ་གྱུར་
པའི་འགྲུབ་བྱེད་ཀྱི་ཡན་ལག་གང་ཞིག རང་གི་རྒྱུར་གྱུར་བའི་དེའི་
ནང་ཚན་དུ་གྱུར་པའི་བརྒྱད་པ་སྲེད་པས་རྐྱེན་བྱས་པ་ལས་བྱུང་བ་ཡང་
698



ཡིན། རང་གི་འབྲས་བུར་གྱུར་པའི་ཡང་སྲིད་ཕྱི་མའི་རྣམ་སྨིན་གྱི་ཕུང་
པོ་ལ་དོན་གཉེར་ལྷག་པར་འཕེལ་བའི་རབ་ཏུ་ཕྱེ་བ་ཡང་ཡིན་པའི་
གཞིན་མཐུན་པར་གྱུར་པའི་སྲེད་པར་དམིགས་པ། རང་ཉིད་དེ་ཡིན་
པའི་མཚན་ཉིད། གཉིས་པ་ནི། དེ་ལ་འདོད་པ་ཉེ་བར་ལེན་པ། ལྟ་བ་
ཉེ་ བར་ ལེན་ པ། ཚུལ་ ཁྲིམས་ དང་ བརྟུལ་ ཞུགས་ ཉེ་ བར་ ལེན་ པ།
བདག་ཏུ་ལྟ་བ་ཉེ་བར་ལེན་པ་དང་བཞི། དང་པོ་ནི། འདོད་ཡོན་ལ་
ལྷག་པར་ཆགས་པ་ལྟ་བུ། གཉིས་པ་ནི། ལོག་ལྟ་མཐར་ལྟ་འཇིག་ལྟ་
རྣམས་ལ་ལྷག་པར་ཆགས་པ་ལྟ་བུ། གསུམ་པ་ནི། ཟས་གཅོད་པ་དང་།
མེ་ལྔ་བསྟེན་པ་དང་། ཁྱི་ཕག་གི་སྤྱོད་པ་སོགས་སྤྱོད་པ་ངན་པ་རྣམས་
ལ་མངོན་པར་ཆགས་པ་ལྟ་བུ། བཞི་པ་ནི། བདག་ཏུ་ལྟ་བ་དང་བདག་
ཏུ་ང་རྒྱལ་བ་སོགས་ལ་མངོན་པར་ཆགས་པ་ལྟ་བུའོ། །
༈ བཅུ་པ་དེའི་ནང་ཚན་དུ་གྱུར་པའི་སྲིད་པའི་རྟེན་འབྲེལ་
ལ་མཚན་ཉིད་དང་། དབྱེ་བ་གཉིས། དང་པོ་ནི། དེའི་ནང་ཚན་དུ་གྱུར་
པའི་འགྲུབ་བྱེད་ཀྱི་ཡན་ལག་གང་ཞིག །རང་གི་རྒྱུར་གྱུར་པའི་དེའི་
དགུ་པ་ལེན་པས་རྐྱེན་བྱས་པ་ལས་བྱུང་བ་ཡང་ཡིན་རང་གི་འབྲས་བུར་
གྱུར་པའི་ཡང་སྲིད་ཕྱི་མའི་རྣམ་སྨིན་གྱི་ཕུང་པོ་འགྲུབ་པའི་ལས་ནུས་པ་
མཐུ་ཅན་དུ་གྱུར་པའི་རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་གྱུར་
པའི་ལས་སུ་དམིགས་པ། རང་ཉིད་དེ་ཡིན་པའི་མཚན་ཉིད། གཉིས་པ་
དེ་ལ་དབྱེ་ན། སྐྱེ་སྲིད། སྔོན་དུས་ཀྱི་སྲིད་པ། འཆི་སྲིད། བར་སྲིད་དང་
699



བཞི། དང་པོ་ནི། མངལ་དུ་ཉིང་འཚམས་སྦྱར་མ་ཐག་པའི་བྱ་རྫོགས་
ཀྱི་སྐད་ཅིག་མ་དང་པོ་ལྟ་བུ། གཉིས་པ་ནི། དེ་སྐད་ཅིག་གཉིས་པ་ནས་
འཆི་ སྲིད་མ་གྲུབ་ཚུན་ཆད་ལ་བྱེད་དེ། མཛོད་ལས། སྔོན་དུས་སྲིད་
འབྱུང་ཤ་ཚུགས་ཅན། །དེ་ནི་འཆི་བའི་སྔོན་རོལ་ཏེ། །སྐྱེ་བའི་སྐད་ཅིག་
ཕན་ཆད་དོ། །ཞེས་གསུངས་པའི་ཕྱིར། གསུམ་པ་དེ་དག་ཅིག་ཅར་དུ་
འཆི་བ་དང་། རིམ་ཅན་དུ་འཆི་བ་གཉིས་ལས། དང་པོའི་དབང་དུ་བྱས་
ན་ ལུས་ ཀྱི་ ཆ་ ཐམས་ཅད་ནས་དྲོད་ གཅིག་ཏུ་བསྡུས་ཏེ་རྣམ་ཤེས་
འགགས་འགྲོ་བ་ཡིན། གཉིས་པའི་དབང་དུ་བྱས་ནས་ངན་འགྲོར་སྐྱེ་ན་
ལུས་ཀྱི་སྟོད་ནས་དྲོད་རིམ་གྱིས་བསྡུས་ཏེ་ཡིད་རྐང་མཐིལ་ནས་འཆི་
འཕོ། བདེ་འགྲོར་སྐྱེ་ན་ལུས་ཀྱི་སྨད་ནས་དྲོད་བསྡུས་ཏེ་མིར་སྐྱེ་ན་ལྟེ་
བ་ནས་འཆི་འཕོ། ལྷར་སྐྱེ་ན་སྙིང་ག་ནས་འཆི་འཕོ། སྲིད་པར་སྐྱེ་བ་མི་
ལེན་བའི་དགྲ་བཅོམ་པ་ཡང་འཆི་བའི་ཚེ་ཡིད་སྙིང་ག་ནས་འཆི་འཕོ་བ་
ཡིན་ཏེ། མཛོད་ལས། འོག་མི་ལྷར་འགྲོ་མིར་སྐྱེ་རྣམས། །རིམ་ གྱིས་
འཆི་ན་རྐང་པ་དང་། །ལྟེ་བ་སྙིང་གར་ཡིད་འཆི་འཕོ། །ཞེས་གསུངས་
པའི་ཕྱིར། བཞི་པ་བར་སྲིད་པའི་སེམས་ཅན་དེ་ཁྱད་ཆོས་དྲུག་དང་ལྡན་
ཏེ། བར་དོ་བ་ནང་ཕན་ཚུན་རིགས་མཐུན་པ་དང་། ལྷའི་མིག་གི་མངོན་
ཤེས་དང་ལྡན་པས་མཐོང་བ། ལས་ལས་སྐྱེས་པའི་རྫུ་འཕྲུལ་སངས་
རྒྱས་ཀྱིས་ཀྱང་དགག་པར་མི་ནུས་པ་དང་ལྡན་པ། དབང་པོ་ཀུན་ཚང་
བ། རི་རབ་ཁང་ཁྱིམ་སོགས་ཕལ་ཆེར་ལ་འགྲོ་ན་ཐོགས་མེད་དུ་འགྲོ་
700



ནུས་པ། གང་དུ་སྐྱེ་བའི་བར་སྲིད་གྲུབ་པ་ནས་བཟུང་སྟེ་སྐྱེ་སྲིད་མ་གྲུབ་
ཚུན་ཆད་དུ་འགྲོ་བ་དེ་གང་དུ་ཡང་མི་ཟློག་པ་དང་། ཟས་སུ་དྲི་ཟ་བ་
དྲུག་དང་ལྡན་བའི་ཕྱིར་ཏེ། མཛོད་ལས། རིགས་མཐུན་ལྷ་མིག་དག་
པས་མཐོང་། །ལས་ཀྱི་རྫུ་འཕྲུལ་ཤུགས་དང་ལྡན། །དབང་པོ་ཀུན་ཚང་
ཐོགས་མེད་ལྡན། །མི་ཟློག་དེ་ནི་དྲི་ཟའོ། །ཞེས་ གསུངས་ པའི་ ཕྱིར།
མཛོད་ལས་དེ་ལྟར་མི་བཟློག་པར་བཤད་ཀྱང་། ཀུན་བཏུས་སུ་བཟློག་
པར་བཤད་དེ། དེ་ཉིད་ལས། ཅི་སྟེ་ན་བཟློག་གོ །དེ་ན་གནས་པ་
ཡང་ལས་གསོག་གོ །ཞེས་ངན་འགྲོའི་བར་སྲིད་གྲུབ་པ་དེའི་ཚེ་
དགེ་བའི་ལས་བསགས་པ་ལ་བརྟེན་ནས་བདེ་འགྲོར་སྐྱེ་བ་ཡང་ཡོད།
བདེ་འགྲོའི་བར་སྲིད་གྲུབ་བའི་ཚེ་མི་དགེ་བའི་ལས་བསགས་པ་ལ་
བརྟེན་ནས་ངན་འགྲོར་སྐྱེ་བ་ཡང་ཡོད་པར་གསུངས་པའི་ཕྱིར། འོ་ན་
བར་དོ་བ་དེ་གང་གི་ཤ་ཚུགས་འཛིན་ཟེར་ན། སྔོན་དུས་ཀྱི་སྲིད་པ་ལེན་
རྒྱུ་དེའི་ཤ་ཚུགས་འཛིན་ཏེ། དེ་ལྟ་བུའི་སྲིད་པ་དང་བར་སྲིད་གཉིས་
འཕེན་བྱེད་ཀྱི་ལས་གཅིག་གིས་འཕངས་པའི་ཕྱིར་ཏེ། མཛོད་ལས། དེ་
ནི་འཕེན་པ་ གཅིག་པའི་ཕྱིར། །སྔོན་དུས་སྲིད་འབྱུང་ཤ་ཚུགས་ཅན།།
ཞེས་གསུངས་པའི་ཕྱིར། བར་དོ་བ་དེ་སྣང་ཚུལ་གྱི་ཁྱད་པར་དང་ལྡན་
ཏེ། བདེ་འགྲོའི་བར་སྲིད་གྲུབ་པའི་ཚེ་མཚན་མོ་ཟླ་འོད་ཀྱིས་ཁྱབ་པ་
དང་སྣམ་བུ་དཀར་པོ་བརྐྱངས་པ་ལྟ་བུ་དཀར་ལམ་པའི་སྣང་བ་དང་།
དེའི་ནང་ནས་ཀྱང་འདོད་ལྷའི་བར་སྲིད་གྲུབ་པ་དེའི་ཚེ་སེར་ལམ་པའི་
701



སྣང་བ་འཆར་བར་གསུངས། ངན་འགྲོའི་དེ་གྲུབ་པའི་ཚེ་མཚན་མོ་མུན་
པས་ཁྱབ་པ་དང༌། ཕྱར་བ་ནག་པོ་དཀྲིས་པ་ལྟ་བུའི་ནག་ལམ་པ་དང་།
དམྱལ་བའི་དེ་གྲུབ་པའི་ཚེ་སྡོང་དུམ་མེས་འཚིག་པ་ལྟ་བུ་དང་། ཡི་
དྭགས་ཀྱི་དེ་གྲུབ་པའི་ཚེ་ཆུ་ལྟ་བུ་དང་། དུད་འགྲོའི་བར་སྲིད་གྲུབ་པའི་
ཚེ་དུ་བ་ལྟ་བུའི་སྣང་བ་འཆར་བར་དགའ་བོ་མངལ་འཇུག་གི་མདོ་ལས་
གསུངས། བར་དོའི་ཚེ་ཚད་དེ་ཇི་ལྟ་བུ་ཞེ་ན། རིང་མཐའ་ཞག་བདུན་
ཡིན་ལ་དེ་ཕན་ལ་སྐྱེ་གནས་མ་རྙེད་ན་ཞག་བདུན་ཕྲག་རེ་ལ་འཆི་ཆུང་
རེ་བྱས་ནས་བར་དོ་ནས་བར་དོར་བརྒྱུད་ནས་ཞག་བདུན་ཕྲག་བདུན་
ལ་དེར་གནས་པ་སྲིད་ལ། དེ་ཡན་ཆད་དུ་སྐྱེ་གནས་གཅིག་ངེས་པར་
ལེན་པས་ཁྱབ་བོ། །བར་སྲིད་དེ་རྒྱུ་ཚུལ་གྱི་ཁྱད་པར་དང་ལྡན་ཏེ། ལྷའི་
བར་སྲིད་གྲུབ་པའི་ཚེ་སྐས་ལ་འཛེགས་པ་བཞིན་དུ་གྱེན་ལ་རྒྱུ། མིའི་
བར་སྲིད་གྲུབ་པའི་ཚེ་བྱ་འཕུར་བ་ལྟར་ཐད་ཀར་རྒྱུ། ངན་འགྲོའི་བར་
སྲིད་གྲུབ་པའི་ཚེ་སྤྱིའུ་ཚུགས་སུ་ཐུར་ལ་ལྟ་བ་ལྟར་དུ་རྒྱུ་བར་བྱེད་དོ།།
བར་དོའི་སེམས་ཅན་དེ་ལ་མིང་གི་རྣམ་གྲངས་དུ་མ་ཡོད་དེ། ཡིད་
ལས་འབྱུང་བ་དང་། སྲིད་ཚོལ། སྲིད་པ་བར་མ། དྲི་ཟའི་སེམས་ཅན་
ཞེས་པ་རྣམས་སུ་ཡོད་པའི་ཕྱིར། །
༈ བཅུ་གཅིག་པ་དེའི་ནང་ཚན་དུ་གྱུར་པའི་སྐྱེ་བའི་རྟེན་
འབྲེལ་ལ་མཚན་ཉིད་དང་། དབྱེ་བ་གཉིས། དང་པོ་ནི། དེའི་ནང་ཚན་
དུ་གྱུར་པའི་གྲུབ་འབྲས་ཀྱི་ཡན་ལག་གང་ཞིག །རང་གི་རྒྱུར་གྱུར་
702



པའི་དེའི་ནང་ཚན་དུ་གྱུར་པའི་བཅུ་པ་སྲིད་པས་རྐྱེན་བྱས་པ་ལས་བྱུང་
བའི་སྐྱེ་སྲིད་དུ་དམིགས་པ། རང་ཉིད་དེ་ཡིན་པའི་མཚན་ཉིད། གཉིས་
པ་སྤྱིར་འདུས་བྱས་གྱི་རྟེན་འབྲེལ་དང་། སྐྱེ་བའི་དེ་གཉིས་དོན་གཅིག་
ཀྱང༌། སྐྱེ་བའི་དེ་ལ་གཙོ་ཆེ་བའི་སྒོ་ནས་དབྱེ་ན། མངལ་སྐྱེས། སྒོང་
སྐྱེས། དྲོད་གཤེར་སྐྱེས། རྫུས་སྐྱེས་དང་བཞི། དང་པོ་མངལ་དུ་འཇུག་
པའི་ཚུལ་ནི་མངལ་གྲོག་མའི་རྐེད་པ་ལྟ་བུའམ་ནས་ཀྱི་དབྱིབས་ལྟ་བུ་
དང་། རླུང་མཁྲིས་བད་ཀན་སོགས་ཀྱིས་ནད་ཀྱི་འགགས་པ་སོགས་
མངལ་གྱི་ཉེས་པ་དང་། ཕོ་མོ་གཉིས་ཀྱི་ས་བོན་སྔ་ཕྱིར་འབབ་པ་དང་
ས་བོན་རུལ་པ་ལྟ་བུའི་ས་བོན་གྱི་ཉེས་པ་དང་། དྲི་ཟའི་སེམས་ཅན་
དེས་ཕོ་མོ་བགྲོད་པའི་བུར་སྐྱེ་བའི་ལས་མ་བསགས་པ་དང༌། དེ་གཉིས་
པོས་ ཀྱང་ དེ་འདྲ་བའི་ སེམས་ཅན་དེ་ རང་གི་བུར་སྐྱེ་བའི་ལས་མ་
བསགས་པ་ལས་ཀྱི་ཉེས་པ་སྟེ་འགལ་རྐྱེན་གསུམ་དང་བྲལ་ཞིང་། མ་
ནད་མེད་ཅིང་ཟླ་མཚན་འཛག་པ་དང་། ཕོ་མོ་གཉིས་ཕན་ཚུན་རྗེས་སུ་
ཆགས་པ་དང་། དྲི་ཟའི་སེམས་ཅན་ཉེ་བར་འཁོར་བ་སྟེ་མཐུན་རྐྱེན་
གསུམ་ཚང་བའི་སྒོ་ནས་སེམས་ཅན་དེ་མངལ་དུ་འཇུག་པར་དགའ་བོ་
མངལ་འཇུག་གི་མདོ་ལས་གསུངས་སོ། །མངལ་དུ་སྐྱེ་བ་འཛིན་ཚུལ་
དངོས་ནི། དྲི་ཟའི་སེམས་ཅན་དེས་ཡུལ་ཐག་རིང་པོ་ནས་ཕོ་མོ་ཉལ་པོ་
བྱེད་པ་མཐོང་བའི་ཚེ་ཕོར་སྐྱེ་བ་འཛིན་ན་མོ་ལ་ཆགས་ཤིང་ཕོ་ལ་སྡང་
བའི་ཆགས་སྡང་གཉིས་ཀྱིས་འཆི་རྐྱེན་བྱེད་པ་དང་། མོར་སྐྱེ་ན་ཕོ་ལ་
703



ཆགས་ཤིང་མོ་ལ་སྡང་བའི་ཆགས་སྡང་གཉིས་ཀྱིས་འཆི་རྐྱེན་བྱས་ནས་
བར་དོ་བ་ཤི་བའི་རྣམ་ཤེས་དེ་ཕའི་ཁའམ་སྤྱི་བོ་ནས་ཞུགས་ནས། རྩ་
སྟོང་ཕྲག་བདུན་ཅུ་རྩ་གཉིས་ཀྱི་ནང་ནས་བབས་པའི་ཁམས་དཀར་པོ་
དང་འགྲོགས་ནས་མའི་མངལ་དུ་ ཁམས་དཀར་དམར་འདྲེས་བའི་
དབུས་སུ་གནས་པ་ཡིན་ནོ། །དེ་ལྟ་བུའི་མངལ་གྱི་གནས་སྐབས་དེ་ལ་
མེར་མེར་པོ། ནུར་ནུར་པོ། ལྟར་ལྟར་པོ། གོར་གོར་པོ། མཁྲང་འགྱུར་
རྐང་ལག་འགྱུས་པ་དང་ལྔ། དང་པོ་ནི། ཕྱི་སྤྲིས་མ་ལྟར་གཡོགས་པ་ལ་
ནང་ཆུ་ལྟར་སླ་བའོ། །གཉིས་པ་ནི། ཕྱི་ནང་ གཉིས་ཀ་ཞོ་ ལྟར་བསྐ་
བའོ། །གསུམ་པ་ནི། ཤ་ ལྟར་ གྱུར་ པ་ ལ་ མནན་ན་ མི་ བཟོད་ པའོ།།
བཞི་པ་ནི། དེར་གྱུར་པ་ལ་མནན་ན་བཟོད་པའོ། །ལྔ་པ་ནི། འབུར་བུ་
ལྔ་དོད་པའི་གནས་སྐབས་སུ་དེ་རྗེས་མིག་རྣ་སོགས་སྐྱེ་མཆེད་དང་སྐྲ་
སེན་སོགས་ལུས་ཀྱི་ཆ་ཤས་དང་། ངག་སྨྲ་བརྗོད་ཀྱི་གནས་སྐབས་ལ་
སོགས་པ་དང༌། ཡིད་ཤེས་ ཡུལ་ལ་སྤྱོད་པའི་དྲན་པ་ཡང་རྙེད་པར་
འགྱུར་ཞིང་། ཕོར་སྐྱེ་ན་མའི་གཞོགས་གཡས་ལ་བརྟེན་ཅིང་མའི་སྒལ་
ཚིགས་ལ་མདུན་བསྟན་ནས་གནས། མོར་སྐྱེ་ན་ལོགས་གཡོན་པ་ལ་
བརྟེན་ ཅིང་མའི་ སྒལ་ཚིགས་ལ་རྒྱབ་བསྟན་ནས་ གནས་སོ། །འོ་ན་
མངལ་དུ་གནས་པའི་ཡུན་ཚད་ཇི་ལྟ་བུ་ཞེ་ན། དེ་ནི་ཟླ་ངོ་བཅུ་རིལ་པོ་
དགུ་སྟེ་ཞག་བདུན་ཕྲག་སུམ་ཅུ་སོ་བརྒྱད་གནས་པ། བདུན་ཕྲག་སོ་
བདུན་པའི་གནས་སྐབས་སུ་མངལ་ལ་དྲི་ང་བ་དང༌། མི་གཙང་བའི་
704



རྣམ་པས་མངལ་ལ་མི་དགའ་བར་ཕྱི་རོལ་དུ་འབྱུང་འདོད་སྐྱེ། དེ་སོ་
བརྒྱད་པའི་གནས་སྐབས་སུ་སྔོན་གྱི་ལས་ལས་བྱུང་བའི་རླུང་ཡན་ལག་
ཅེས་བྱ་བས་མངལ་ནས་ལོགས་བསྒྱུར་ནས་མངལ་སྒོར་མགོ་ཕྱོགས་
པར་བྱེད། དེ་རྗེས་དེ་ལས་བྱུང་བའི་རླུང་ཁ་འཐུར་དུ་སྒྱུར་བ་ཞེས་བྱ་
བས་མངལ་ནས་ཕྱི་རོལ་དུ་བཙས་པར་བྱེད་དོ། །སྒོང་སྐྱེས་ནི་ཀུན་ཏུ་
རྨོངས་པའི་དབང་གིས་མངལ་དུ་འཇུག་ཅིང་སྐྱེ་བ་ལེན་པར་བྱེད། དྲོད་
གཤེར་སྐྱེས་ནི་གང་དུ་སྐྱེ་བའི་དྲི་ལ་ཆགས་པའི་དབང་གིས་སྐྱེ་བ་ལེན་
པར་བྱེད། རྫུས་སྐྱེས་ནི་གང་དུ་སྐྱེ་བའི་གནས་ལ་ཆགས་པའི་དབང་
གིས་སྐྱེ་བ་ལེན་པར་བྱེད་དོ། །འོ་ན་འགྲོ་བ་གང་ལ་སྐྱེ་གནས་དུ་ཚང་ཞེ་
ན། མི་དང་དུད་འགྲོ་ལ་སྐྱེ་གནས་བཞི་ག་ཚང་། དམྱལ་བ་དང་ལྷ་དང་
བར་དོའི་སེམས་ཅན་རྣམས་ལ་རྫུས་སྐྱེས་ཀྱིས་ཁྱབ་ཅིང་། ཡི་དྭགས་
ཕལ་ཆེར་ལ་རྫུས་སྐྱེས་ཀྱི་ཁྱབ་ཅིང་མངལ་སྐྱེས་ཀྱང་ཡོད་དེ། མཛོད་
ལས། དེར་ནི་སྒོ་ང་ལས་སྐྱེས་སོགས། །སེམས་ཅན་སྐྱེ་གནས་བཞི་དག་
ཏུ། །མི་དང་དུད་འགྲོ་རྣམ་པ་བཞི། །དམྱལ་བ་རྣམས་དང་ལྷ་རྣམས་
དང༌། །སྲིད་པ་བར་མ་བརྫུས་ཏེ་སྐྱེ། །ཡི་དྭགས་མངལ་ནས་སྐྱེ་བའང་
ཡིན། །ཞེས་གསུངས་པའི་ཕྱིར། མི་ལ་རྫུས་སྐྱེས་ཀྱང་ཡོད་དེ། བསྐལ་
པ་དང་པོའི་མི་རྣམས་དང་། དུས་ཕྱིས་ཀྱི་སློབ་དཔོན་པདྨ་འབྱུང་གནས།
ཨརྱ་དེ་བ་སོགས་རྫུས་སྐྱེས་ཡིན་པའི་ཕྱིར། མི་ལ་སྒོང་སྐྱེས་ཡོད་དེ།
ལྷ་མཚམས་མའི་བུ་སུམ་ཅུ་སོ་གཉིས་སྒོང་སྐྱེས་སུ་མདོ་མཛངས་བླུན་
705



ལས་གསུངས་པའི་ཕྱིར་དང་། གནས་བརྟན་བྲིག་དང་། ཉེ་བའི་བྲག་
གཉིས་ཀྱང་སྒོང་སྐྱེས་ཡིན་པའི་ཕྱིར། མི་ལ་དྲོད་གཤེར་སྐྱེས་ཀྱང་ཡོད་
དེ། །རྒྱལ་པོ་སྤྱི་བོ་སྐྱེས་དེ་རང་གི་ཡབ་རྒྱལ་པོ་གསོ་སྦྱོང་འཕགས་ཀྱི་
སྤྱི་བོར་དྲོད་ལས་སྐྱེས་པ་ཡིན་པའི་ཕྱིར། ཡི་དྭགས་ལ་མངལ་སྐྱེས་ཡོད་
དེ། ཡི་དྭགས་མོའི་རྟོགས་བརྗོད་ལས། ཡི་དྭགས་མོ་ཞིག་གིས་བཙུན་
པ་མོངྒལ་གྱི་བུ་ཆེན་པོ་ལ། བདག་ལ་ཉིན་མོ་བུ་ལྔ་དང་། །དེ་བཞིན་
མཚན་མོ་བུ་ལྔ་དག སྐྱེས་ནས་བདག་གིས་ཟ་མོད་ཀྱི། །འོན་ཀྱང་
བདག་ལ་ཚིམ་པ་མེད། །ཅེས་ གསུངས་ པ་ལྟར་ཡིན་ནོ། །རྫུས་སྐྱེས་
རྣམས་ལ་རྣམ་ཤེས་ཀྱི་རྐྱེན་གྱིས་སྐྱེ་མཆེད་དྲུག་ཅེས་བརྗོད་པ་ཡིན་གྱི།
མིང་དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག་ཅེས་བརྗོད་པར་བྱ་བ་ནི་
མ་ཡིན་ཏེ། དེ་རྣམས་ལ་མིང་གཟུགས་གྲུབ་པ་དང་སྐྱེ་མཆེད་དྲུག་གྲུབ་
པ་དུས་མཉམ་པའི་ཕྱིར། འོ་ན་མདོ་ལས། མིང་དང་གཟུགས་ཀྱི་རྐྱེན་
གྱིས་སྐྱེ་མཆེད་དྲུག་ཅེས་གསུངས་པ་ཇི་ལྟར་ཡིན་ཞེ་ན། དེ་ནི་མངལ་
སྐྱེས་ཚེ་ཡོངས་སུ་རྫོགས་པ་གཅིག་སྲིད་པ་འགྲུབ་པའི་དབང་དུ་བྱས་པ་
ཡིན་ནོ། །
༈ བཅུ་གཉིས་པ་རྒ་ཤིའི་རྟེན་འབྲེལ་ལ་མཚན་ཉིད་དང་།
དབྱེ་བ་གཉིས། དང་པོ་ནི། དེའི་ནང་ཚན་དུ་གྱུར་པའི་གྲུབ་འབྲས་ཀྱི་
ཡན་ ལག་ གང་ ཞིག རང་ གི་ རྒྱུར་གྱུར་པའི་ དེའི་ ནང་ ཚན་བཅུ་
གཅིག་པ་སྐྱེ་བས་རྐྱེན་བྱས་པ་ལས་བྱུང་ཞིང་སྔོན་དུས་ཀྱི་སྲིད་པ་དང་
706



འཆི་བའི་སྲིད་པ་གང་རུང་གིས་བསྡུས་པ་དེ། རང་ཉིད་དེའི་ནང་ཚན་དུ་
གྱུར་པའི་རྒ་ཤི་ཅི་རིགས་པའི་རྟེན་འབྲེལ་གྱི་མཚན་ཉིད། གཉིས་པ་དེ་
ལ་དབྱེ་ན། རྒ་བའི་རྟེན་འབྲེལ་དང་། འཆི་བའི་རྟེན་འབྲེལ་ གཉིས།
དང་པོ་ནི། སྔོན་དུས་ཀྱི་སྲིད་པ་ན་ཚོད་གཞན་དང་གཞན་དུ་འགྱུར་བའི་
གནས་ སྐབས་ ལྟ་ བུ་ ལ་ བྱེད། གཉིས་པ་ནི། སྲོག་ གི་ དབང་ པོ་ རང་
དབང་མེད་པར་འགགས་ནས་འཆི་བ་ལྟ་བུ་ལ་བྱེད། འཆི་བ་དེ་ལ་ལས་
ཟད་ནས་འཆི་བ། བསོད་ནམས་ཟད་ནས་འཆི་བ། ཚེ་ཟད་ནས་འཆི་བ།
དུས་མིན་དུ་འཆི་བ་དང་བཞི་ཡོད་དོ། །འོ་ན་ཡན་ལག་བཅུ་གཉིས་
འཆད་པའི་སྐབས་སུ་རྒ་ཤི་གཉིས་གཅིག་ཏུ་འདྲེན་པའི་རྒྱུ་མཚན་ཅི་
ཡིན་ཞེ་ན། དེ་ནི་མ་རྒས་པར་འཆི་བ་ཡོད་པའི་རྒྱུ་མཚན་གྱིས་དེ་ལྟར་
འདྲེན་པ་ཡིན་ནོ། །འོ་ན་མདོ་ལས་ཡན་ལག་བཅུ་གཉིས་བཀའ་སྩལ་བ་
ན་མྱ་ངན་དང་སྨྲེ་སྔགས་འདོན་པ་དང་ཞེས་སོགས་གསུངས་ན། ཡན་
ལག་བཅུ་གཉིས་འཆད་པའི་སྐབས་འདིར་དེ་རྣམས་མི་འཆད་པའི་རྒྱུ་
མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། འཆི་བའི་ཚེ་མྱ་ངན་ལ་
སོགས་ པ་ རྣམས་ ངེས་ པར་ འབྱུང་ བས་ མ་ ཁྱབ་ པའི་ ཕྱིར་ ཏེ། ཚུལ་
ཁྲིམས་རྣམ་པར་དག་པ་དང་ལྡན་པའི་དགེ་སློང་ཡིད་བདེ་བ་དང་བཅས་
ཏེ་འཆི་བ་ཡང་ཡོད་པའི་ཕྱིར། འོ་ན་མདོ་ལས་མྱ་ངན་དང་ཞེས་སོགས་
གསུངས་པ་ལ་དགོས་པ་ཅི་ཡོད་ཅེ་ན། མདོ་ལས་རྟེན་འབྲེལ་ཡན་ལག་
བཅུ་གཉིས་ཀྱི་རྣམ་གཞག་གསུངས་པ་ནི་འཁོར་བ་ལ་དམིགས་པའི་
707



ངེས་འབྱུང་མཚན་ཉིད་པ་བསྐྱེད་བའི་ཕྱིར་དུ་ཡིན་ལ་དེ་ལྟ་བུའི་ངེས་
འབྱུང་མཚན་ཉིད་པ་དེ་ཡང་གོང་ནས་གོང་དུ་ཁྱད་པར་དུ་འགྱུར་བའི་
ཕྱིར་དུ་མྱ་ངན་དང་ཞེས་སོགས་གསུངས་པའི་ཕྱིར་རོ། །གཉིས་པ་བྱེད་
ལས་ནི། ཡན་ལག་བཅུ་གཉིས་པོ་དེ་རྣམས་རང་རྒྱུད་ལྡན་གྱི་གང་ཟག་
འཁོར་བར་ཉོན་མོངས་པར་བྱེད་པའི་བྱེད་ལས་དང་ལྡན་ཏེ། མ་རིག་
པས་གང་ཟག་གི་བདག་མེད་མངོན་སུམ་གྱིས་རྟོགས་པ་ལ་སྒྲིབ་པར་
བྱེད་པའི་སྒོ་ནས་རང་རྒྱུད་ལྡན་གྱི་གང་ཟག་དེ་ཉོན་མོངས་པར་བྱེད་པ་
ནས་བཟུང་སྟེ། འདུ་བྱེད་ཀྱིས་ཡང་སྲིད་ཕྱི་མའི་ས་བོན་འདེབས་པར་
བྱེད་པའི་སྒོ་ནས་དང་། རྣམ་ཤེས་ཀྱིས་ཡང་སྲིད་ཕྱི་མར་འཁྲིད་པར་
བྱེད་པའི་སྒོ་ནས་དང༌། མིང་གཟུགས་ཀྱིས་རང་རྒྱུད་ལྡན་གྱི་གང་ཟག་
གི་ཡང་སྲིད་ཕྱི་མའི་ཕུང་པོ་ཀུན་འཛིན་པར་བྱེད་པའི་སྒོ་ནས་དང༌། སྐྱེ་
མཆེད་ཀྱིས་རང་རྒྱུད་ལྡན་གྱི་གང་ཟག་གི་དེ་འདྲའི་ཕུང་པོ་ཀུན་རྫོགས་
པར་བྱེད་པའི་སྒོ་ནས་དང་། རེག་པས་ཡུལ་དབང་རྣམ་ཤེས་གསུམ་
འདུས་ནས་ཡུལ་གྱི་འགྱུར་བ་ཡོངས་སུ་གཅོད་པར་བྱེད་པའི་སྒོ་ནས་
དང༌། ཚོར་བས་ཡུལ་ ཡིད་དུ་འོང་མི་འོང་བར་མ་གསུམ་ལ་ཉེ་བར་
ལོངས་སྤྱོད་པའི་སྒོ་ནས་དང་། སྲེད་པས་ཡང་སྲིད་ཕྱི་མའི་རྣམ་སྨིན་གྱི་
ཕུང་པོ་སྡུད་པར་བྱེད་པའི་སྒོ་ནས་དང་། ལེན་པས་རང་རྒྱུད་ལྡན་གྱི་
གང་ཟག་དེ་འདྲའི་རྣམ་སྨིན་གྱི་ཕུང་པོ་ལ་སྦྱོར་བར་བྱེད་པའི་སྒོ་ནས་
དང༌། སྲིད་པས་རང་འབྲས་ཡང་སྲིད་ཕྱི་མའི་རྣམ་སྨིན་གྱི་ཕུང་པོ་མངོན་
708



པར་འགྲུབ་པར་བྱེད་པའི་སྒོ་ནས་དང༌། སྐྱེ་བ་དང་རྒ་ཤི་གཉིས་ཀྱིས་
རང་རྒྱུད་ལྡན་གྱི་གང་ཟག་སྡུག་བསྔལ་བར་བྱེད་པའི་སྒོ་ནས་ཉོན་
མོངས་ པར་ བྱེད་ པའི་ ཕྱིར་ཏེ། དབུས་མཐའ་རྣམ་འབྱེད་ལས། སྒྲིབ་
པའི་ ཕྱིར་ དང་ འདེབས་པའི་ཕྱིར། །འཁྲིད་པའི་ཕྱིར་དང་ཀུན་འཛིན་
ཕྱིར། །རྫོགས་པའི་ ཕྱིར་ དང་ གསུམ་གཅོད་ཕྱིར། །ཉེ་བར་སྤྱོད་ཕྱིར་
སྡུད་པའི་ཕྱིར། །སྦྱོར་བའི་ཕྱིར་དང་མངོན་དུའི་ཕྱིར། སྡུག་བསྔལ་ཕྱིར་
ནི་འགྲོ་ཉོན་མོངས། ཞེས་གསུངས་པའི་ཕྱིར། ། །
བསྡུ་བ་བཤད་པ།
༈ གསུམ་པ་བསྡུ་བ་བཤད་པ་ལ། ཀུན་ནས་ཉོན་མོངས་
ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་པོ་དེ་བསྡུ་ན། འཕེན་བྱེད་
ཀྱི་རྒྱུ། འཕངས་པའི་འབྲས་བུ། འགྲུབ་བྱེད་ཀྱི་རྒྱུ། གྲུབ་པའི་འབྲས་བུ་
དང་བཞིར་འདུ་སྟེ། མ་རིག་པ་ནས་རྣམ་ཤེས་ཀྱི་བར་གསུམ་པོ་དང་
པོའི་ནང་དུ་འདུ། མིང་གཟུགས་ནས་ཚོར་བའི་བར་བཞི་པོ་དེ་གཉིས་
པའི་ནང་དུ་འདུ། སྲེད་ལེན་སྲིད་པ་གསུམ་པོ་དེ་གསུམ་པའི་ནང་དུ་
འདུ། སྐྱེ་བ་རྒ་ཤི་གཉིས་བཞི་པའི་ནང་དུ་འདུ་བའི་ཕྱིར་ཏེ། མངོན་པ་
ཀུན་བཏུས་ལས། འཕེན་པའི་ཡན་ལག་གང་ཞེ་ན། མ་རིག་པ་དང་།
འདུ་བྱེད་དང་། རྣམ་པར་ཤེས་པའོ། །འཕངས་པའི་ཡན་ལག་གང་ཞེ་
ན། མིང་དང་གཟུགས་དང༌། སྐྱེ་མཆེད་དྲུག་དང༌། རེག་པ་དང༌། ཚོར་
བའོ། །འགྲུབ་པའི་ཡན་ལག་གང་ཞེ་ན། སྲེད་པ་དང༌། ལེན་པ་དང་།
709



སྲིད་ པའོ། །གྲུབ་ པའི་ ཡན་ ལག་ གང་ ཞེ་ན། སྐྱེ་ བ་ དང༌། རྒ་ ཤིའོ།
།ཞེས་གསུངས་པའི་ཕྱིར། དེ་ཡང་བསྡུ་ན། ཉོན་མོངས་པའི་ཀུན་ནས་
ཉོན་མོངས་པའི་བདེན་པ་དང་། ལས་ཀྱི་ཀུན་ནས་ཉོན་མོངས་པའི་
བདེན་པ་དང༌། སྐྱེ་བའི་ཀུན་ནས་ཉོན་མོངས་པའི་བདེན་པ་གསུམ་དུ་
འདུ་སྟེ། མ་རིག་པ་སྲེད་ལེན་གསུམ་དང་པོར་འདུ། འདུ་བྱེད་དང་སྲིད་
པ་གཉིས་གཉིས་པར་འདུ། ལྷག་མ་བདུན་པོ་གསུམ་པའི་ནང་དུ་འདུ་
བའི་ ཕྱིར་ ཏེ། མཛོད་ ལས། ཉོན་མོངས་ གསུམ་ མོ་ ལས་ གཉིས་ སོ།།
གཞི་བདུན་དེ་བཞིན་འབྲས་བུ་ཡིན། ཞེས་དང་། མགོན་པོ་ཀླུ་གྲུབ་ཀྱི་
རྟེན་འབྲེལ་སྙིང་པོར་ཡང་། དང་པོ་བརྒྱད་པ་དགུ་ཉོན་མོངས། །གཉིས་
པ་བཅུ་པ་ལས་ཡིན་ཏེ། །ལྷག་མ་བདུན་ནི་སྡུག་བསྔལ་ཡིན། །ཞེས་
གསུངས་པའི་ཕྱིར། དེ་ལ་ཁོ་ན་རེ། སོ་སོ་སྐྱེ་བོ་རང་དགའ་བ་མངལ་དུ་
ཉིང་མཚམས་སྦྱར་མ་ཐག་པའི་གནས་སྐབས་ཀྱི་ཕུང་པོ་ལྔ་པོ་དེ་ཆོས་
ཅན། ཁྱོད་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་འཕངས་འབྲས་ཀྱི་ཡན་ལག་ཡིན་པར་
ཐལ། ཁྱོད་དེའི་ནང་ ཚན་དུ་གྱུར་པའི་མིང་ གཟུགས་ཅི་རིགས་པས་
བསྡུས་པའི་རྟེན་འབྲེལ་ཡིན་པའི་ཕྱིར། འདོད་ན། དེ་ཆོས་ཅན། དེ་མ་
ཡིན་པར་ཐལ། དེའི་ནང་ཚན་དུ་གྱུར་པའི་གྲུབ་འབྲས་ཀྱི་ཡན་ལག་
ཡིན་ པའི་ ཕྱིར། ཟེར་ན་མ་ཁྱབ། རྟགས་ དེར་ཐལ། དེའི་ནང་ཚན་དུ་
གྱུར་པའི་སྐྱེ་བའི་རྟེན་འབྲེལ་ཡིན་པའི་ཕྱིར་རྟགས་སླའོ་ཞེ་ན། མ་ཁྱབ་
710



མཚམས་སུ། དེ་ཆོས་ཅན། རང་འཕེན་བྱེད་ཀྱི་དེའི་ནང་ཚན་དུ་གྱུར་
པའི་འདུ་བྱེད་ཀྱི་ལས་ཀྱིས་འཕངས་པ་ལས་བྱུང་བའི་ཕུང་པོ་མ་ཡིན་
པར་ཐལ། རང་འགྲུབ་བྱེད་ཀྱི་དེའི་ནང་ཚན་དུ་གྱུར་པའི་སྲིད་པའི་ལས་
ཀྱི་ནུས་པ་མཐུ་ཅན་དུ་སོང་བ་ལ་བརྟེན་ནས་བྱུང་བའི་ཕུང་པོ་ཡིན་པའི་
ཕྱིར། ཁྱབ་པ་ཁས། རྟགས་སླ། ཡང་ཁ་ཅིག རྒྱུ་འབྲས་ཚར་གཅིག་
གིས་བསྡུས་པའི་རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་
པའི་ཚོར་བ་དེ་དེའི་ནང་ཚན་དུ་གྱུར་པའི་སྲེད་པའི་འབྲས་བུ་ཡིན་པར་
ཐལ། དེ་འདྲ་བའི་ཚོར་བ་དེ་དེའི་ནང་ཚན་དུ་གྱུར་པའི་འབྲས་བུའི་རྟེན་
འབྲེལ་དང་དེ་འདྲའི་སྲེད་པ་དེ་དེའི་ནང་ཚན་དུ་གྱུར་བའི་རྒྱུའི་རྟེན་
འབྲེལ་ ཡིན་ པའི་ ཕྱིར། རྟགས་ ཁས། འདོད་ན། མདོ་ལས། ཚོར་བའི་
རྐྱེན་གྱིས་སྲེད་པ་ཞེས་གསུངས་པ་མི་འཐད་པར་ཐལ་ལོ་ཟེར་ན། སྐྱོན་
མེད་དེ། མདོ་ལས་དེ་ལྟར་གསུངས་པ་དེ་ནི་རྟེན་འབྲེལ་གཞན་གྱི་ཚོར་
བས་རང་གི་འབྲས་བུར་གྱུར་པའི་རྟེན་འབྲེལ་གཞན་གྱི་སྲེད་པའི་རྐྱེན་
བྱེད་པར་བསྟན་པ་ཡིན་གྱི། རྒྱུ་འབྲས་ཚར་གཅིག་གིས་བསྡུས་པའི་
དེའི་ནང་ཚན་དུ་གྱུར་པའི་ཚོར་བ་དེ་དེའི་ནང་ཚན་དུ་གྱུར་པའི་སྲེད་པའི་
རྒྱུར་མི་འཐད་དེ། དེའི་ནང་ཚན་དུ་གྱུར་པའི་སྲེད་པ་དེ་དེའི་ནང་ཚན་དུ་
གྱུར་པའི་རྒྱུའི་རྟེན་འབྲེལ་ཡིན་པས་ཚེ་སྔ་མར་རྫོགས། དེའི་ནང་ཚན་
དུ་གྱུར་པའི་ཚོར་བ་དེ་དེའི་ནང་ཚན་དུ་གྱུར་པའི་འབྲས་བུའི་རྟེན་
འབྲེལ་ཡིན་པས་ཚེ་ཕྱི་མར་རྫོགས་དགོས་པའི་ཕྱིར་ཏེ། རྒྱུ་འབྲས་ཚར་



གཅིག་གིས་བསྡུས་པའི་རྒྱུའི་རྟེན་འབྲེལ་དང་དེའི་འབྲས་བུའི་རྟེན་
འབྲེལ་གཉིས་ཚེ་གཅིག་ལ་རྫོགས་པ་མི་སྲིད་པའི་ཕྱིར། ཁ་ཅིག་ན་རེ།
རྒྱུ་འབྲས་ཚར་གཅིག་གིས་བསྡུས་པའི་དེའི་ནང་ཚན་དུ་གྱུར་པའི་མིང་
གཟུགས་གཉིས་དེའི་ནང་ཚན་དུ་གྱུར་པའི་སྲེད་ལེན་གཉིས་ཀྱི་འབྲས་
བུ་ཡིན་ན། དེའི་ནང་ཚན་དུ་གྱུར་བའི་སྲེད་ལེན་གཉིས་འཕེན་བྱེད་ཀྱི་
ཡན་ལག་ཏུ་མི་འཇོག་པའི་རྒྱུ་མཚན་ཅི་ཡིན་ཞེ་ན། ཡང་སྲིད་ཕྱི་མའི་
རྣམ་སྨིན་གྱི་ཕུང་པོ་འཕེན་པར་བྱེད་པའི་ལས་གསར་དུ་གསོག་པའི་
གནས་སྐབས་སུ་ལས་དེ་གསོས་འདེབས་བྱེད་ཀྱི་སྲེད་ལེན་གཉིས་པོ་དེ་
མ་སྐྱེས་པའི་རྒྱུ་མཚན་གྱིས་དེ་ལྟར་མ་བཞག་པ་ཡིན་ནོ། །འོ་ན་དེ་དེའི་
ནང་ཚན་དུ་གྱུར་པའི་མ་རིག་པ་དང་འདུ་བྱེད་གཉིས་ཀྱི་འབྲས་བུ་ཡིན་
ན། དེའི་ནང་ཚན་དུ་གྱུར་པའི་མ་རིག་པ་དང་འདུ་བྱེད་གཉིས་འགྲུབ་
བྱེད་ཀྱི་ཡན་ལག་ཏུ་མི་འཇོག་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་
མཚན་ཡོད་དེ། ཡང་སྲིད་ཕྱི་མའི་རྣམ་སྨིན་གྱི་ཕུང་པོ་འགྲུབ་ངེས་ཀྱི་
ལས་ཀྱི་ནུས་པ་མཐུ་ཅན་དུ་གྱུར་པའི་གནས་སྐབས་སུ་ལས་དེ་གསར་
དུ་གསོག་པའི་འདུ་བྱེད་ཀྱི་ལས་དང་ལས་དེའི་ཀུན་སློང་དུ་གྱུར་བའི་མ་
རིག་པ་གཉིས་འགགས་ཟིན་པའི་རྒྱུ་མཚན་གྱིས་དེ་ལྟར་མ་བཞག་པའི་
ཕྱིར། །
ཚེ་དུ་ལ་རྫོགས་དཔྱད་པ།
༈ བཞི་པ་ཚེ་དུ་ལ་རྫོགས་དཔྱད་པ་ལ། ཁ་ཅིག་ན་རེ། རྒྱུ་
712



འབྲས་ཚར་གཅིག་གིས་བསྡུས་པའི་རྟེན་འབྲེལ་ཡན་ལག་བཅུ་གཉིས་
ཚེ་གཅིག་ལ་རྫོགས་པ་ཡོད་དེ། སྐྱེས་པའི་དབང་པོ་དང་ལྡན་པའི་མི་
གཅིག་གིས་དགེ་སློང་རྣམ་དག་གཅིག་ལ་བུད་མེད་ཅེས་པའི་ངན་སྨྲས་
བྱས་པ་ལ་བརྟེན་ནས་ཚེ་མཇུག་ལ་བུད་མེད་དུ་གྱུར་པ་ཡོད་པའི་ཕྱིར་
ཟེར་ན། དེ་འདྲ་བའི་བུད་མེད་ཀྱི་ཕུང་པོ་དེ་ཚེ་སྟོད་ལ་དགེ་སློང་ལ་སྐུར་
བ་བཏབ་པའི་སྐུར་འདེབས་དེའི་འཕངས་འབྲས་སུ་གྱུར་པའི་ཕུང་པོ་
ཡིན་ པར་ ཐལ། དམ་བཅའ་དེའི་ཕྱིར། འདོད་ན། མི་དགེ་བའི་ ལས་
ཀྱིས་བདེ་འགྲོའི་རྣམ་སྨིན་གྱི་ཕུང་པོ་འཕེན་པ་ཡོད་པར་ཐལ་ལོ། །ཁ་
ཅིག དེ་ཚེ་གསུམ་ལ་ངེས་པར་རྫོགས་པར་བྱེད་དགོས་ཏེ། མ་རིག་
པ་དང་འདུ་བྱེད་གཉིས་ཚེ་དང་པོ་ལ་རྫོགས་པར་བྱེད། བར་པ་བརྒྱད་
ཚེ་བར་པ་ལ་རྫོགས་པར་བྱེད། སྐྱེ་བ་དང་རྒ་ཤི་གཉིས་ཚེ་གསུམ་པ་ལ་
རྫོགས་པར་བྱེད་དགོས་པའི་ཕྱིར་ཟེར་ན། ཚེ་སྟོད་ལ་མིར་སྐྱེ་བ་འཕེན་
བྱེད་ཀྱི་ལས་བསགས། ཚེ་མཇུག་ལ་ལས་དེ་ལ་སྲེད་ལེན་གྱིས་གསོས་
བཏབ་པ་ལ་བརྟེན་ནས་ཚེ་ཕྱི་མ་ལ་མིར་སྐྱེ་བ་ལེན་པ་གཅིག་མེད་པར་
ཐལ། མིའི་སྐྱེ་བ་འཕེན་བྱེད་ཀྱི་ལས་དང་མིའི་སྐྱེ་བ་གཉིས་ཀྱི་བར་དུ་
ངེས་པར་ཚེ་རབས་གཅིག་གིས་ཆོད་དགོས་པའི་ཕྱིར་ཏེ། དམ་བཅའ་
དེའི་ཕྱིར། འདོད་ན། སྐྱེས་ནས་མྱོང་འགྱུར་གྱི་འཕེན་བྱེད་ཀྱི་ལས་མེད་
པར་ཐལ་ལོ། །ཁ་ཅིག དེ་ཚེ་གཉིས་ལ་ངེས་པར་རྫོགས་པར་བྱེད་
དགོས་ཏེ། དེའི་རྒྱུའི་རྟེན་འབྲེལ་དྲུག་པོ་ཚེ་དང་པོ་དང་དེའི་འབྲས་བུའི་
713



རྟེན་འབྲེལ་དྲུག་པོ་ཚེ་གཉིས་པ་ལ་རྫོགས་པར་བྱེད་དགོས་པའི་ཕྱིར་
ཟེར་ན། ཚེ་སྟོད་ལ་མིར་སྐྱེ་བ་འཕེན་བྱེད་ཀྱི་ལས་གསགས དེའི་ཚེ་
མཇུག་ལ་ལས་དེ་ཉིད་ལ་སྲེད་ལེན་གཉིས་ཀྱིས་གསོས་མ་བཏབ་པར་
ཚེ་རབས་གཞན་དུ་བསགས་པའི་ལྷར་སྐྱེ་བ་འཕེན་བྱེད་ཀྱི་ལས་དེ་ལ་
གསོས་བཏབ་པ་ལ་བརྟེན་ནས་ཚེ་ཕྱི་མ་ལ་ལྷར་སྐྱེས་ཏེ། དེའི་ཚེ་མཇུག་
ལ་སྔར་གྱི་མིར་སྐྱེ་བ་འཕེན་བྱེད་ཀྱི་ལས་དེ་ལ་གསོས་བཏབ་ནས་དེའི་
ཚེ་ཕྱི་མ་ལ་མིར་སྐྱེ་བ་མེད་པར་ཐལ། མིར་སྐྱེ་བ་འཕེན་བྱེད་ཀྱི་ལས་
དང་མིའི་སྐྱེ་བ་གཉིས་ཀྱི་བར་དུ་ཚེ་རབས་གཞན་གྱིས་ཆོད་པ་མི་སྲིད་
པའི་ ཕྱིར་ཏེ། དམ་བཅའ་དེའི་ཕྱིར། འདོད་ན། ལན་གྲངས་གཞན་ལ་
མྱོང་འགྱུར་གྱི་འཕེན་བྱེད་ཀྱི་ལས་མེད་པར་ཐལ། འདོད་པའི་ཕྱིར།
འདོད་ན། དེ་མྱོང་འགྱུར་གྱི་ལས་མེད་པར་ཐལ་ལོ། །
༈ རང་ལུགས་ལ། བྱེ་བྲག་ཏུ་སྨྲ་བའི་ལུགས་དང་། ཐེག་
ཆེན་པའི་ལུགས་གཉིས། དང་པོ་ནི། ཀུན་ནས་ཉོན་མོངས་ཕྱོགས་ཀྱི་
རྟེན་འབྲེལ་ཡན་ལག་བཅུ་གཉིས་པོ་དེ་ངེས་པར་ཚེ་གསུམ་ལ་རྫོགས་
པ་ཡིན་ཏེ། མ་རིག་པ་དང་འདུ་བྱེད་གཉིས་ཚེ་དང་པོ་དང་། བར་པ་
བརྒྱད་ཚེ་བར་པ་དང༌། ཐ་མ་གཉིས་ཚེ་གསུམ་པ་ལ་རྫོགས་པའི་ཕྱིར་
ཞེས་བྱེ་ཕྲག་ཏུ་སྨྲ་བ་འདོད་དེ། མཛོད་ལས། སྔོན་དང་ཕྱི་མཐར་གཉིས་
གཉིས་དང༌། །བར་དུ་བརྒྱད་ཡོངས་རྫོགས་ལྡན་ལ། །ཞེས་གསུངས་
པའི་ཕྱིར། གཉིས་པ་ནི། རྒྱུ་འབྲས་ཚར་གཅིག་གིས་བསྡུས་པའི་ཀུན་
714



ནས་ཉོན་མོངས་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་པོ་དེ་མྱུར་
ན་ཚེ་གཉིས་ལ་རྫོགས་པར་བྱེད་དགོས་ཏེ། དེའི་རྒྱུའི་རྟེན་འབྲེལ་དྲུག་
པོ་དེ་ཚེ་སྔ་མ་དང་དེའི་འབྲས་བུའི་རྟེན་འབྲེལ་དྲུག་པོ་དེ་ཚེ་ཕྱི་མ་ལ་
རྫོགས་པར་བྱེད་དགོས་པའི་ཕྱིར་ཏེ། སྐྱེས་ནས་མྱོང་འགྱུར་གྱི་ལས་ཀྱི་
རྟེན་འབྲེལ་ཡན་ལག་བཅུ་གཉིས་པོ་དེ་དེ་ལྟར་རྫོགས་པར་བྱེད་དགོས་
པའི་ཕྱིར། དེ་ཇི་ལྟར་བུལ་ཡང་ཚེ་གསུམ་ལ་ངེས་པར་རྫོགས་པར་བྱེད་
དགོས་ཏེ། ལས་ གསོག་ པའི་ཚེ། གསོས་འདེབས་པའི་ཚེ། རྣམ་སྨིན་
མྱོང་བའི་ཚེ་དང་གསུམ་ལ་རྫོགས་པར་བྱེད་དགོས་པའི་ཕྱིར་ཏེ། ལན་
གྲངས་གཞན་ལ་མྱོར་འགྱུར་གྱི་ལས་ཀྱི་རྟེན་འབྲེལ་ཡན་ལག་བཅུ་
གཉིས་པོ་དེ་དེ་ལྟར་རྫོགས་པར་བྱེད་དགོས་པའི་ཕྱིར། དེ་ཡང་དང་པོ་
མྱུར་བའི་དབང་དུ་བྱས་པ་དེའི་ངོ་བོ་ནི་ཚེ་སྟོད་ལ་མིར་སྐྱེ་བ་འཕེན་བྱེད་
ཀྱི་ལས་བསགས། ཚེ་མཇུག་ལ་ལས་དེ་ཉིད་ལ་སྲེད་ལེན་གྱིས་གསོས་
བཏབ་པ་ལ་བརྟེན་ནས་དེའི་ཚེ་ཕྱི་མ་ལ་མིར་སྐྱེས་ནས་མིང་གཟུགས་
ནས་རྒ་ཤིའི་བར་འགྲུབ་པ་ལྟ་བུ། གཉིས་པའི་དབང་དུ་བྱས་པའི་ངོ་བོ་
ནི་ཚེ་སྟོད་ལ་མིར་སྐྱེ་བའི་ལས་བསགས། དེའི་ཚེ་མཇུག་ལ་སྲེད་ལེན་
གཉིས་ཀྱིས་སྔར་གྱི་མིར་སྐྱེ་བའི་ལས་དེ་ལ་གསོས་མ་བཏབ་པར་ཚེ་
རབས་སྔོན་མར་བསགས་པའི་ལྷར་སྐྱེ་བ་འཕེན་བྱེད་ཀྱི་ལས་དེ་ལ་
གསོས་བཏབ་ནས་དེའི་ཚེ་ཕྱི་མར་ལྷར་སྐྱེས། དེའི་ཚེ་མཇུག་ལ་སྔར་གྱི་
མིར་སྐྱེ་བའི་ལས་དེ་ལ་གསོབ་བཏབ་པ་ལ་བརྟེན་ནས་དེའི་སྐྱེ་བ་ཕྱི་མ་
715



ལ་མིར་སྐྱེས་ནས་མིང་གཟུགས་ནས་རྒ་ཤིའི་བར་འགྲུབ་པ་ལྟ་བུའོ།
།རྒྱུ་འབྲས་ཚར་གཅིག་གིས་བསྡུས་པའི་རྟེན་འབྲེལ་ཡན་ལག་བཅུ་
གཉིས་ཚེ་གཅིག་ལ་རྫོགས་པ་མེད་ཀྱང༌། སྤྱིར་རྟེན་འབྲེལ་ཡན་ལག་
བཅུ་ གཉིས་ པོ་དེ་ ཚེ་ གཅིག་ ལ་ རྫོགས་ པ་ ཡོད་དེ། །རིགས་དྲུག་གི་
སེམས་ཅན་རྒན་པོ་དག་ལ་མ་རིག་པ་ནས་རྒ་ཤིའི་བར་ངེས་པར་མངོན་
དུ་གྱུར་པ་གཅིག་ཡོད་པའི་ཕྱིར། ཁོ་ན་རེ། ཁྱོད་ཀྱིས་ཇི་ལྟར་བུལ་ཡང་
ཚེ་གསུམ་ལ་རྫོགས་དགོས་པར་བཤད་པ་དེ་མི་འཐད་པར་ཐལ། དེ་
འདྲ་བ་དེ་བསྐལ་པ་བརྒྱར་ཡང་མི་རྫོགས་པ་ཞིག་སྲིད་པའི་ཕྱིར་ཏེ། ཚེ་
སྟོད་ལ་མིར་སྐྱེས་པའི་ལས་བསགས། དེའི་ཚེ་སྨད་ལ་ལས་དེ་ཉིད་ལ་
གསོས་མ་བཏབ་པར་སྔོན་མར་བསགས་པའི་ལྷར་སྐྱེ་བའི་ལས་དེ་ལ་
གསོས་བཏབ་པ་ལ་བརྟེན་ནས་དེའི་ཚེ་ཕྱི་མ་ལ་ལྷའི་སྐྱེ་བ་བརྒྱ་ལ་
སོགས་པ་བླངས་ནས། དེའི་སྐྱེ་བ་བརྒྱ་པ་དེའི་ཚེ་མཇུག་ལ་སྔར་གྱི་མིར་
སྐྱེ་བའི་ལས་དེ་ལ་གསོས་བཏབ་ནས་དེའི་སྐྱེ་བ་ཕྱི་མ་ལ་མིར་སྐྱེ་བ་
ཡོད་པའི་ ཕྱིར། ཟེར་ན་འདིར་མ་ཁྱབ། རྟགས་དེར་ཐལ། ཟ་མ་ཏོག་
བཀོད་པའི་མདོ་ལས། ལུས་ཅན་དག་གི་ལས་རྣམས་ནི། །བསྐལ་པ་
བརྒྱར་ཡང་ཆུད་མི་ཟ། །ཚོགས་ཤིང་དུས་ལ་བབས་པ་ན། །འབྲས་བུ་
ཉིད་དུ་སྨིན་པར་འགྱུར། །ཞེས་གསུངས་པའི་ཕྱིར། ཟེར་ན་གོང་གི་དེ་
ལ་མ་ཁྱབ་སྟེ། བར་དུ་ལྷའི་སྐྱེ་བ་བརྒྱ་ལ་སོགས་པ་བླངས་པའི་རྟེན་
འབྲེལ་དེ་རྣམས་རྟེན་འབྲེལ་གཞན་གྱི་ཆ་ཤས་ཡིན་གྱི། མིར་སྐྱེ་བའི་
716



རྟེན་འབྲེལ་གྱི་ཆ་ཤས་མ་ཡིན་པའི་ཕྱིར། དཔེར་ན་ལྷ་བཟོ་བས་ཚེས་
གཅིག་གི་ཉིན་སྐྱ་རིས་བཏབ་ནས་ཚེས་གཉིས་ནས་བཅུའི་བར་བྱ་བ་
གཞན་གྱིས་གཡེངས་ཏེ་ཚེས་བཅུ་གཅིག་གི་ཉིན་རི་མོ་གྲུབ་པ་ལ་ཉི་མ་
གཉིས་ལ་རི་མོ་གྲུབ་ཅེས་པའི་ཐ་སྙད་ཐོབ་པར་མངོན་སུམ་གྱིས་གྲུབ་
པའི་ཕྱིར། ཁ་ཅིག ཁྱོད་ཀྱིས་ཇི་ལྟར་བུལ་ཡང་ཚེ་གསུམ་ལ་རྫོགས་
དགོས་པར་བཤད་པ་མི་འཐད་པར་ཐལ། ཚེ་སྟོད་ལ་མིར་སྐྱེ་བ་འཕེན་
བྱེད་ཀྱི་ལས་བསགས། བར་དུ་དམྱལ་བར་སྐྱེ་བ་འཕེན་བྱེད་ཀྱི་ལས་
བསགས། དེའི་སྨད་ལ་འདོད་ལྷར་སྐྱེ་བ་འཕེན་བྱེད་ཀྱི་ལས་བསགས་
ནས་དེའི་ཚེ་འཇུག་ལ་ལས་དེ་གསུམ་པོ་གང་ལ་ཡང་གསོས་མ་བཏབ་
པར་སྔོན་ཚེ་རབས་གཞན་ཞིག་ཏུ་བསགས་པའི་གཟུགས་ཁམས་སུ་སྐྱེ་
བ་འཕེན་བྱེད་ཀྱི་ལས་དེ་ལ་གསོས་བཏབ་ནས་དེའི་སྐྱེ་བ་ཕྱི་མ་ལ་
གཟུགས་ཁམས་སུ་སྐྱེ་བ་ཡོད་པའི་ཕྱིར། ཟེར་ན་འདིར་མ་ཁྱབ། དེས་
ན་འཕེན་བྱེད་ཀྱི་རྒྱུ་འབྲས་ཀྱི་བར་དུ་བསྐལ་པ་སོགས་ཀྱི་ཆོད་པ་ཡོད་
ཀྱང་འགྲུབ་བྱེད་ཀྱི་རྒྱུ་འབྲས་ཀྱི་བར་ན་ཚེ་རབས་གཞན་གྱིས་ཆོད་པ་
མེད་དེ། མིར་སྐྱེ་བ་འཕེན་བྱེད་ཀྱི་ལས་དེ་ལ་སྲེད་ལེན་གྱིས་གསོས་
བཏབ་པའི་ནུས་པ་མཐུ་ཅན་དུ་སོང་བའི་ཚེ་ངེས་པར་མིར་སྐྱེ་བ་ལེན་
པས་ཁྱབ་པའི་ཕྱིར་ཏེ། རྣམ་འགྲེལ་ལས། རྒྱུ་ཚོགས་པ་ལས་འབྲས་སྐྱེ་
བར། །རྗེས་སུ་དཔོག་པ་གང་ཡིན་པ། །ཞེས་གསུངས་པའི་ཕྱིར། །
717



ས་མཚུངས་ལ་དཔྱད་པ།
༈ ལྔ་པ་ ས་མཚུངས་ལ་དཔྱད་པ་ལ། ཁ་ཅིག་ན་རེ། སོ་
སོའི་སྐྱེ་བོ་ཐ་མལ་པ་འཁོར་བར་སྐྱེ་བ་ལེན་པའི་ཆ་རྐྱེན་དུ་གྱུར་པའི་
རྒྱུའི་རྟེན་འབྲེལ་དྲུག་པོ་ས་མཚུངས་ཤིང་། དེའི་ཆ་རྐྱེན་དུ་གྱུར་པའི་
འབྲས་བུའི་རྟེན་འབྲེལ་དྲུག་པོ་ཡང་ས་མཚུངས་པ་ཡིན་ཏེ། དང་པོ་དྲུག་
པོ་གང་དུ་འཆི་བའི་འཆི་ས་དེར་གཏོགས། ཕྱི་མ་དྲུག་པོ་གང་དུ་སྐྱེ་བའི་
སྐྱེ་ས་དེར་གཏོགས་པའི་ ཕྱིར་ཟེར་ན། བསམ་ གཏན་དང་པོའི་ སས་
བསྡུས་ཀྱི་ལས་ཀྱིས་འདོད་པའི་རྣམ་སྨིན་གྱི་ཕུང་པོ་འཕེན་པ་ཡོད་པར་
ཐལ། བསམ་གཏན་དང་པོ་ནས་འདོད་པར་སྐྱེ་བའི་ཚེ་འདུ་བྱེད་བསམ་
གཏན་དང་པོར་གཏོགས། མིང་གཟུགས་འདོད་པར་གཏོགས་པའི་ཕྱིར་
ཏེ། དམ་ བཅའ་ དེའི་ ཕྱིར། འདོད་མི་ནུས་ཏེ། བསམ་ གཏན་ དང་ པོ་
མཉམ་པར་གཞག་པའི་ས་དང་། འདོད་པ་མཉམ་པར་མ་གཞག་པའི་
ས་གང་ཞིག །མཉམ་གཞག་སས་བསྡུས་ཀྱི་ལས་ཀྱིས་མཉམ་པར་
མ་གཞག་བའི་སས་བསྡུས་ཀྱི་རྣམ་སྨིན་གྱི་ཕུང་པོ་འཕེན་པ་མེད་པའི་
ཕྱིར། ཁ་ཅིག མ་རིག་པ་ནས་ཚོར་བའི་བར་ས་མཚུངས་ཡིན་ཟེར་
ན། བསམ་གཏན་དང་པོ་ནས་བསམ་གཏན་དང་པོར་སྐྱེ་བ་ལེན་པའི་ཚེ་
མ་ རིག་ པ་བསམ་ གཏན་དང་པོར་ གཏོགས་ པར་ ཐལ། དེའི་ཚེ་ མིང་
གཟུགས་ ནས་ ཚོར་བའི་ བར་ དེར་ གཏོགས་ པ་ གང་ ཞིག །དམ་
བཅའ་དེའི་ཕྱིར། རྟགས་དང་པོ་དེར་ཐལ། དེའི་ཚེ་མིང་གཟུགས་ནས་
718



ཚོར་བའི་བར་རྣམས་རང་རྒྱུད་ལྡན་གྱི་གང་ཟག་གིས་འཁོར་བར་སྐྱེ་བ་
བླངས་ཟིན་པའི་རྣམ་སྨིན་གྱི་ཕུང་པོའི་གཙོ་བོ་གང་ཞིག ས་གཞན་
གྱི་གང་ཟག་གིས་ས་གཞན་གྱི་རྣམ་སྨིན་མྱོང་བ་མེད་པའི་ཕྱིར། རྩ་བར་
འདོད་མི་ནུས་ཏེ། བསམ་གཏན་དང་པོའི་སྐྱེ་བ་འཕེན་བྱེད་ཀྱི་ལས་ཀྱི་
ཀུན་སློང་དུ་གྱུར་པའི་མ་རིག་པ་དེ་བསམ་གཏན་དང་པོར་གཏོགས་པ་
མ་ཡིན་པའི་ཕྱིར་ཏེ། བསམ་གཏན་དང་པོའི་སས་བསྡུས་ཀྱི་མ་རིག་
པས་བསམ་གཏན་དང་པོའི་སྐྱེ་བ་འཕེན་བྱེད་ཀྱི་ལས་ཀུན་ནས་སློང་བ་
མེད་པའི་ཕྱིར། དེ་དང་ཁ་ཅིག་གིས། བསམ་གཏན་དང་པོ་ནས་འདོད་
པར་ སྐྱེ་ བ་ ལེན་ པའི་ ཚེ་ སྲིད་ ལེན་ གཉིས་ བསམ་ གཏན་ དང༌ པོར་
གཏོགས་ པ་ཡིན་ནོ་ཟེར་ན། བསམ་གཏན་དང་པོའི་སས་བསྡུས་ཀྱི་
ལས་ཀྱིས་འདོད་པའི་སས་བསྡུས་ཀྱི་རྣམ་སྨིན་གྱི་ཕུང་པོ་འགྲུབ་པ་ཡོད་
པར་ཐལ། དེའི་ཚེ་ན་སྐྱེ་རྒ་གཉིས་འདོད་པར་གཏོགས་པ་གང་ཞིག
དམ་བཅའ་དེའི་ཕྱིར། རྟགས་དང་པོ་གྲུབ་སྟེ། དེའི་ཚེ་ན་སྐྱེ་རྒ་གཉིས་
རང་རྒྱུད་ལྡན་གྱི་གང་ཟག་ གིས་འདོད་པར་སྐྱེ་བ་བླངས་ཟིན་པའི་
དབང་དུ་བྱས་ནས་བཞག་པའི་ཕྱིར། རྩ་བར་འདོད་མི་ནུས་ཏེ། དང་པོ་
མཉམ་གཞག་གི་ས་དང་ཕྱི་མ་མཉམ་པར་མ་གཞག་པའི་ས་གང་ཞིག་
མཉམ་པར་མ་གཞག་པའི་སས་བསྡུས་ཀྱི་རྣམ་སྨིན་གྱི་ཕུང་པོ་དེ་འགྲུབ་
བྱེད་ཀྱི་མཉམ་གཞག་སས་བསྡུས་ཀྱི་ལས་མེད་པའི་ཕྱིར། །
༈ རང་ལུགས་ལ་སྤྱིར་བསྟན་པ་དང༌།སོ་སོར་བཤད་པ་
719



གཉིས། དང་པོ་ནི། སོ་སྐྱེ་ཐ་མལ་པ་འཁོར་བར་སྐྱེ་བ་ལེན་པའི་ཚེ་རྒྱུ་
འབྲས་ཚར་གཅིག་གིས་བསྡུས་པའི་ཀུན་ནས་ཉོན་མོངས་ཕྱོགས་ཀྱི་
རྟེན་འབྲེལ་ཡན་ལག་བཅུ་གཉིས་ཀྱི་ནང་ནས་མ་རིག་པ་མ་གཏོགས་
གཞན་བཅུ་གཅིག་པོ་ ས་མཚུངས་ཏེ། དེ་རྣམས་གང་དུ་སྐྱེ་བའི་སྐྱེ་ས་
དེར་ གཏོགས་ པའི་ ཕྱིར། དེའི་ ཚེ་ མིང་ གཟུགས་ནས་ཚོར་བའི་བར་
རྣམས་གང་དུ་སྐྱེ་བའི་སྐྱེ་ས་དེར་གཏོགས་ཏེ། མིང་གཟུགས་ནས་ཚོར་
བའི་དེ་རྣམས་རང་རྒྱུད་ལྡན་གྱི་གང་ཟག་གིས་འཁོར་བར་སྐྱེ་བ་བླངས་
ཟིན་པའི་རྣམ་སྨིན་གྱི་ཕུང་པོའི་གཙོ་བོ་གང་ཞིག ས་གཞན་གྱི་གང་
ཟག་གིས་ས་གཞན་གྱི་རྣམ་སྨིན་མྱོང་བ་མེད་པའི་ཕྱིར། དེའི་ཚེ་སྐྱེ་རྒ་
གཉིས་གང་དུ་སྐྱེས་བའི་སྐྱེ་ས་དེར་གཏོགས་ཏེ། དེའི་ཚེ་མིང་གཟུགས་
ནས་ཚོར་བའི་བར་རྣམས་དེར་གཏོགས་པ་གང་ཞིག སྐྱེ་རྒ་གཉིས་
དེ་དང་དེའི་ཚེ་མིང་གཟུགས་ནས་ཚོར་བའི་བར་གྱི་གནས་སྐབས་ལ་
འཇོག་པ་ཡིན་པའི་ཕྱིར། དེའི་ཚེ་འདུ་བྱེད་དང་རྣམ་ཤེས་གཉིས་གང་དུ་
སྐྱེ་བའི་སྐྱེ་ས་དེར་གཏོགས་ཏེ། དེའི་ཚེ་འདུ་བྱེད་དེ་རྣམ་སྨིན་གྱི་ཕུང་པོ་
འཕེན་བྱེད་ཀྱི་ལས་དང་རྣམ་ཤེས་ལས་དེའི་བག་ཆགས་བསྒོ་བའི་གཞི་
གང་ཞིག །ས་གཞན་གྱི་ལས་ཀྱིས་ས་གཞན་གྱི་རྣམ་སྨིན་གྱི་ཕུང་པོ་
འཕེན་པ་མེད་པའི་ཕྱིར། དེའི་ཚེ་སྲེད་ལེན་གཉིས་གང་དུ་སྐྱེ་བའི་སྐྱེ་ས་
དེར་གཏོགས་ཏེ། དེའི་ཚེ་འདུ་བྱེད་དེར་གཏོགས་པ་གང་ཞིག དེའི་
ཚེ་སྲེད་ལེན་གཉིས་པོ་དེ་འདུ་བྱེད་ཀྱི་ལས་དེ་ལ་གསོས་འདེབས་བྱེད་
720



ཡིན་པའི་ཕྱིར། དེའི་ཚེ་སྲིད་པ་གང་དུ་སྐྱེ་བའི་སྐྱེ་ས་དེར་གཏོགས་ཏེ།
དེའི་ཚེ་འདུ་བྱེད་དེར་གཏོགས་པ་གང་ཞིག །དེའི་ཚེ་ན་དེ་འདུ་བྱེད་
ཀྱི་ལས་ནུས་པ་མཐུ་ཅན་དུ་སོང་བའི་གནས་སྐབས་ལ་འཇོག་པའི་ཕྱིར།
དེ་ཡང་བསྡུ་ན། དེའི་ཚེ་ན་སྲེད་ལེན་སྲིད་པ་གསུམ་པོ་དེ་གང་དུ་སྐྱེ་བའི་
སྐྱེ་ས་དེར་གཏོགས་ཏེ། དེའི་ཚེ་ན་སྐྱེ་རྒ་གཉིས་དེར་གཏོགས་པ་གང་
ཞིག །ས་གཞན་གྱི་ལས་ཀྱིས་ ས་ གཞན་གྱི་རྣམ་སྨིན་གྱི་ཕུང་པོ་
འགྲུབ་པ་མེད་པའི་ཕྱིར། མ་རིག་པ་ནི་མཐའ་གཅིག་ཏུ་ངེས་པ་མེད་དེ།
གང་ན་འཆི་ན་འཆི་སར་གཏོགས་པ་ཡང་ཡོད། གང་དུ་སྐྱེ་ན་སྐྱེ་སར་
གཏོགས་པ་ཡང་ཡོད། ས་གཞན་དུ་གཏོགས་པ་ཡང་ཡོད་པའི་ཕྱིར།
གཉིས་པ་ལ། རང་ས་ནས་རང་སར་སྐྱེ་བའི་ཚུལ་ལ་དཔྱད་པ། འོག་ས་
ནས་གོང་སར་སྐྱེ་བའི་ཚུལ་ལ་དཔྱད་པ། གོང་ས་ནས་འོག་སར་སྐྱེ་བའི་
ཚུལ་ལ་དཔྱད་པ་དང་གསུམ། དང་པོ་ནི། འདོད་པ་ནས་འདོད་པར་སྐྱེ་
བའི་ཚེ་ཡན་ལག་བཅུ་གཉིས་པོ་ཐམས་ཅད་ས་མཚུངས་ཏེ། དེ་རྣམས་
འདོད་ པར་ གཏོགས་ པའི་ ཕྱིར་དང༌། དེའི་ཚེ་མ་ རིག་ པ་ འདོད་ པར་
གཏོགས་ཏེ་། འདོད་པའི་སྐྱེ་བ་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་
པའི་མ་རིག་པ་དེར་གཏོགས་པའི་ཕྱིར་ཏེ་། དེ་ཁམས་གསུམ་གང་རུང་
གི་སས་བསྡུས་པ་གང་ཞིག་། དེ་གཟུགས་ཀྱི་སས་བསྡུས་པ་མ་ཡིན་།
གཟུགས་མེད་ཀྱི་སས་བསྡུས་པ་མ་ཡིན་པའི་ཕྱིར་། དང་པོ་གྲུབ་སྟེ། དེ་
གསུམ་གང་རུང་གིས་ སས་མ་བསྡུས་པའི་མ་རིག་པ་མེད་པའི་ ཕྱིར་
721



དང༌། གཉིས་པ་གྲུབ་སྟེ། དེ་འདྲ་བའི་མ་རིག་པ་རྒྱུད་ལ་སྐྱེས་མ་ཐག་
པའི་གང་ཟག་དེས་བསམ་གཏན་དང་པོའི་ཉེར་བསྡོགས་ཙམ་ཡང་མ་
ཐོབ་པའི་ཕྱིར། རྟགས་གསུམ་པ་ཡང་དེས་ཤེས་ནུས་སོ། །དེའི་ཚེ་ལྷག་
མ་བཅུ་གཅིག་པོ་དེར་གཏོགས་ཏེ། དེ་རྣམས་གང་དུ་སྐྱེ་བའི་སྐྱེ་ས་དེར་
གཏོགས་པའི་ཕྱིར། བསམ་གཏན་དང་པོ་ནས་བསམ་གཏན་དང་པོར་
སྐྱེ་བའི་ཚེ་མ་རིག་པ་འདོད་པར་གཏོགས་ཏེ། དེའི་ཚེ་བསམ་གཏན་དང་
པོའི་སྐྱེ་བ་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་དེར་
གཏོགས་ པའི་ ཕྱིར་ཏེ། དེ་ བསམ་ གཏན་ དང་ པོའི་ སས་བསྡུས་ དང་
འདོད་པའི་སས་བསྡུས་གང་རུང་གང་ཞིག དེ་དང་པོ་མ་ཡིན་པའི་
ཕྱིར་ཏེ། དེ་རྒྱུད་ལ་སྐྱེས་མ་ཐག་པའི་གང་ཟག་དེའི་རྒྱུད་ལ་བསམ་
གཏན་དང་པོའི་སས་བསྡུས་ཀྱི་ཤེས་པ་མེད་པའི་ཕྱིར་ཏེ། དེའི་རྒྱུད་ལ་
བསམ་གཏན་དང་པོའི་ཉེར་བསྡོགས་ཀྱིས་བསྡུས་པའི་ཤེས་པ་ཡང་
མེད། དེའི་དངོས་གཞིས་བསྡུས་པའི་ཤེས་པ་ཡང་མེད་བའི་ཕྱིར། དང་
པོ་གྲུབ་སྟེ། བསམ་གཏན་དང་པོའི་སྐྱེ་བ་འཕེན་བྱེད་ཀྱི་ལས་ནི་བསམ་
གཏན་དང་པོའི་ཉེར་བསྡོགས་སྒོམ་པའི་གནས་སྐབས་ལ་བྱེད། དེ་འདྲ་
བའི་གང་ཟག་གི་རྒྱུད་ལ་དེའི་སྐྱེ་བ་འཕེན་བྱེད་ཀྱི་ལས་མ་སྐྱེས་པའི་
ཕྱིར། རྩ་རྟགས་གཉིས་པ་གྲུབ་སྟེ། དེ་འདྲ་བའི་གང་ཟག་དེ་འདོད་པ་
ལ་འདུན་པའི་འདོད་ཆགས་དང་མ་བྲལ་བའི་ཕྱིར། དེའི་ཚེ་ལྷག་མ་
བཅུ་གཅིག་པོ་བསམ་གཏན་དང་པོར་གཏོགས་ཏེ། དེ་རྣམས་གང་དུ་སྐྱེ་
722



བའི་སྐྱེ་ས་དེར་གཏོགས་པའི་ཕྱིར། དེ་ནས་བསམ་གཏན་གཉིས་པར་
སྐྱེ་བའི་ ཚེ་ མ་ རིག་ པ་བསམ་ གཏན་ དང༌ པོར་ གཏོགས་ཏེ། བསམ་
གཏན་གཉིས་པའི་སྐྱེ་བ་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་
རིག་པ་དེར་གཏོགས་པའི་ཕྱིར་ཏེ། དེ་དེ་དང་། འདོད་པའི་སས་བསྡུས་
དང༌། བསམ་གཏན་གཉིས་པ་ཡན་ཆད་ཀྱི་སས་བསྡུས་གང་རུང་གང་
ཞིག །ཕྱི་མ་གཉིས་རེ་རེ་ནས་མ་ཡིན་པའི་ཕྱིར། དང་པོ་སླ། ཕྱི་
མའི་དང་པོ་གྲུབ་སྟེ། དེ་འདྲ་བའི་མ་རིག་པ་རྒྱུད་ལ་ལྡན་བཞིན་པའི་
གང་ཟག་དེ་འདོད་པ་ལ་འདུན་པའི་འདོད་ཆགས་དང་བྲལ་ཟིན་པའི་
ཕྱིར། གཉིས་པ་གྲུབ་སྟེ། དེ་འདྲ་བའི་གང་ཟག་དེ་བསམ་གཏན་དང་པོ་
ལ་འདུན་པའི་འདོད་ཆགས་དང་མ་བྲལ་བ་གང་ཞིག །དེ་དང་མ་
བྲལ་བར་བསམ་གཏན་གཉིས་པའི་ཉོན་མོངས་མངོན་དུ་མི་འགྱུར་བའི་
ཕྱིར། དེའི་ཚེ་ལྷག་མ་བཅུ་གཅིག་བསམ་གཏན་གཉིས་པར་གཏོགས་
ཏེ། དེའི་ཚེ་དེ་རྣམས་གང་དུ་སྐྱེ་བའི་སྐྱེ་ས་དེར་གཏོགས་པའི་ཕྱིར།
སྲིད་རྩེ་ནས་སྲིད་རྩེར་སྐྱེ་བའི་ཚེ་མ་རིག་པ་ཅི་ཡང་མེད་དུ་གཏོགས་
ཤིང་གཞན་རྣམས་སྲིད་རྩེར་གཏོགས་པའི་སྒྲུབ་བྱེད་ཀྱང་སླའོ། །གཉིས་
པ་ལ་དཔྱད་པ་ནི། འདོད་པ་ནས་བསམ་གཏན་དང་པོར་སྐྱེ་བའི་ཚེ་མ་
རིག་ པ་ འདོད་ པར་ གཏོགས་ གཞན་རྣམས་བསམ་ གཏན་དང་པོར་
གཏོགས་པ་དང་། དེ་ནས་སྲིད་རྩེར་སྐྱེ་བའི་ཚེ་མ་རིག་པ་ཅི་ཡང་མེད་དུ་
གཏོགས་གཞན་རྣམས་སྲིད་རྩེར་གཏོགས་པའི་སྒྲུབ་བྱེད་ཀྱང་ཤེས་པར་
723



བྱའོ། །གསུམ་པ་ལ་དཔྱད་པ་ལ། སྲིད་རྩེ་ནས་བསམ་གཏན་བཞི་པར་
སྐྱེ་བའི་ཚེ་མ་རིག་པ་བསམ་གཏན་གསུམ་པར་གཏོགས་ཏེ། དེ་དེ་དང་།
བསམ་ གཏན་གཉིས་པ་མན་ཆད་དུ་གཏོགས་ པ་དང་། བཞི་པ་ཡན་
ཆད་ཀྱི་སས་བསྡུས་གང་རུང་གང་ཞིག་ །ཕྱི་མ་གཉིས་རེ་རེ་ནས་མ་
ཡིན་པའི་ཕྱིར། དང་པོ་སླ་ཕྱི་མའི་དང་པོ་གྲུབ་སྟེ། དེ་འདྲ་བའི་མ་རིག་
པ་རྒྱུད་ལ་སྐྱེས་མ་ཐག་པའི་གང་ཟག་དེ་བསམ་གཏན་གཉིས་པ་མན་
ཆད་ལ་འདུན་པའི་འདོད་ཆགས་དང་བྲལ་ཟིན་པའི་ཕྱིར། གཉིས་པ་
གྲུབ་སྟེ། དེ་འདྲ་བའི་གང་ཟག་དེ་བསམ་གཏན་བཞི་བའི་ཉེར་བསྔོགས་
རྒྱུད་ལ་སྐྱེ་ཁ་མའི་གང་ཟག་ཡིན་པའི་ཕྱིར། དེའི་ཚེ་བཅུ་གཅིག་པོ་
གཞན་རྣམས་བསམ་གཏན་བཞི་པར་གཏོགས་ཏེ། དེ་རྣམས་གང་དུ་སྐྱེ་
བའི་སྐྱེ་སར་གཏོགས་པའི་ཕྱིར། དེ་ནས་བསམ་གཏན་དང་པོར་སྐྱེ་བའི་
ཚེ་མ་རིག་པ་འདོད་པར་གཏོགས། ལྷག་མ་རྣམས་བསམ་གཏན་དང་
པོར་གཏོགས་པ་དང༌། དེ་ནས་འདོད་པར་སྐྱེ་བའི་ཚེ་ཡན་ལག་བཅུ་
གཉིས་པོ་ཐམས་ཅད་འདོད་པར་གཏོགས་པའི་ཚུལ་ཡང་ཤེས་པར་
བྱའོ། །དེ་ལ་ཁ་ཅིག་ན་རེ། བསམ་གཏན་དང་པོའི་རྟེན་ལ་འདོད་པའི་
ཉོན་མོངས་མངོན་དུ་གྱུར་པ་ཡོད་པར་ཐལ། བསམ་གཏན་དང་པོ་ནས་
འདོད་པར་སྐྱེ་བའི་ཚེ་སྲེད་ལེན་གཉིས་འདོད་པའི་སས་བསྡུས་གང་ཞིག།
དེའི་ཚེ་དེ་གཉིས་བསམ་གཏན་དང་པོའི་རྟེན་ལ་མངོན་དུ་གྱུར་པའི་
ཕྱིར། རྟགས་ཕྱི་མ་དེར་ཐལ། འགྲུབ་བྱེད་ཀྱི་ལས་དང་དེས་འགྲུབ་པའི་
724



རྣམ་སྨིན་གྱི་ཕུང་པོ་གཉིས་ཀྱི་བར་དུ་ཚེ་གཞན་གྱི་ཆོད་པ་མེད་པའི་
ཕྱིར། རྩ་བར་འདོད་ན། དེ་མེད་པར་ཐལ། བསམ་གཏན་དང་པོ་པ་
རྣམས་ནི་འདོད་པའི་འདོད་ཆགས་དང་བྲལ་བ་ཡིན་ལ། གོང་སའི་རྟེན་
ལ་འོག་སའི་ཉོན་མོངས་མངོན་དུ་མི་འགྱུར་བར་མངོན་པ་ནས་བཤད་
པའི་ཕྱིར་ཟེར་ན། བསམ་གཏན་དང་པོའི་དངོས་གཞི་ཐོབ་བའི་གང་
ཟག་ཡིན་ན། འདོད་པ་ལ་འདོད་ཆགས་དང་བྲལ་བའི་གང་ཟག་ཡིན་
དགོས་པར་ཐལ། བསམ་གཏན་དང་པོ་བ་རྣམས་དེ་དང་བྲལ་བའི་ཕྱིར།
འདོད་ན། དེ་ཡིན་ན། འདོད་པའི་སས་བསྡུས་ཀྱི་དེ་དང་བྲལ་བའི་གང་
ཟག་ཡིན་དགོས་པར་ཐལ། འདོད་པའི་ཕྱིར། འདོད་ན། དེ་ཡིན་ན། དེ་
འདྲ་བའི་ཉོན་མོངས་དང་བྲལ་བའི་གང་ཟག་ཡིན་དགོས་པར་ཐལ།
འདོད་ པའི་ ཕྱིར། འདོད་ན། དེ་ཡིན་ན། དེ་འདྲ་བའི་ ཉོན་སྒྲིབ་དང་
བྲལ་བའི་ དེ་ ཡིན་ དགོས་ པར་ ཐལ། འདོད་པའི་ ཕྱིར། འདོད་ན། དེ་
ཡིན་ན། དེ་འདྲ་བའི་གང་ཟག་གི་བདག་འཛིན་དང་བྲལ་བའི་དེ་ཡིན་
དགོས་ པར་ ཐལ། འདོད་པའི་ ཕྱིར། འདོད་ན། དེ་འདྲའི་དངོས་གཞི་
རྒྱུད་ལ་ལྡན་པའི་ཕྱི་རོལ་པ་ཆོས་ཅན། དེར་ཐལ། དེའི་ཕྱིར། འདོད་མི་
ནུས་ཏེ། དེ་རྒྱུད་ལྡན་ཀྱི་གང་ཟག་ཡིན་པའི་ཕྱིར་ཏེ། འདོད་པའི་རྟེན་
ཅན་གྱི་ཕྱི་རོལ་པ་ཡིན་པའི་ཕྱིར། གཞན་ཡང་། མངོན་པ་ལས་དེ་ལྟར་
གསུངས་པའི་ཕྱིར་ཟེར་བ་མི་འཐད་དེ། མངོན་པ་ལས་གོང་སའི་རྟེན་
ལ་ཡང་དེའི་དངོས་གཞི་ལས་མ་ཉམས་པར་འོག་ས་ལ་འདུན་པའི་ཉོན་
725



མོངས་མངོན་དུ་མི་འགྱུར་བར་བསྟན་པ་ཙམ་ཡིན་པའི་ཕྱིར། གཞན་
ཡང་། གོང་སའི་རྟེན་ལ་འོག་སའི་ཉོན་མོངས་མངོན་དུ་གྱུར་པ་ཡོད་
པར་ཐལ། བསམ་གཏན་བཞི་བའི་བར་སྲིད་ཀྱི་རྟེན་ལ་འདོད་པའི་ཉོན་
མོངས་མངོན་དུ་གྱུར་པ་ཡོད་པའི་ཕྱིར་ཏེ། སྔོན་དགེ་སློང་ཞིག་གིས་
བསམ་གཏན་བཞི་པའི་དངོས་གཞི་ཐོབ་བའི་ཚེ་ཐར་པ་ཐོབ་པར་རློམ་
ནས་ཕྱིས་བསམ་གཏན་བཞི་པའི་བར་སྲིད་དུ་སྐྱེས་པའི་ཚེ་ཐར་པ་ལ་
སྐུར་འདེབས་ཀྱི་ལོག་ལྟ་སྐྱེས་ནས་ངན་འགྲོར་སྐྱེས་བ་ཡིན་པར་མདོ་
ལས་གསུངས་པའི་ཕྱིར། གཞན་ཡང་། བསམ་གཏན་དང་པོའི་རྟེན་ལ་
འདོད་ པའི་ ཉོན་མོངས་མངོན་གྱུར་བ་ ཡོད་ པར་ ཐལ། དེའི་རྟེན་ལ་
འདོད་པའི་སྲེད་པ་མངོན་གྱུར་བ་ཡོད་པའི་ཕྱིར་ཏེ། དེའི་རྟེན་ལ་འདོད་
པའི་ཚོར་བ་ལ་ཆགས་པའི་སྲེད་པ་མངོན་གྱུར་བ་ཡོད་པའི་ཕྱིར་ཏེ།
དེའི་སྲེད་པ་བསམ་གཏན་དང་པོའི་རྟེན་ལ་མངོན་དུ་གྱུར་ལ་དེའི་ཚོར་
བ་འདོད་པར་གཏོགས་པ་ནི་གང་ཞིག །དེའི་སྲེད་པ་དེའི་ཚོར་བ་ལ་
ཆགས་པའི་སྲེད་པ་ཡིན་པའི་ཕྱིར། དེས་ན་བསམ་གཏན་དང་པོ་ནས་
འདོད་པར་ལས་ཉོན་གྱི་དབང་གིས་སྐྱེ་བ་ལེན་པའི་གང་ཟག་དེ་བསམ་
གཏན་དང་པོ་ནས་འཆི་འཕོ་བའི་ཚེ་བསམ་གཏན་དང་པོའི་དངོས་གཞི་
ལས་ཉམས་ཤིང་འདོད་པ་ལ་འདུན་པའི་ཉོན་མོངས་མངོན་དུ་གྱུར་པ་
ཞིག་དགོས་ཏེ། དེའི་དངོས་གཞི་ལས་མ་ཉམས་ཤིང་འདོད་པ་ལ་འདུན་
པའི་ཉོན་མོངས་མངོན་དུ་མ་གྱུར་ན་འདོད་པར་ལས་ཉོན་གྱིས་དབང་
726



གིས་མི་སྐྱེ་བའི་ཕྱིར། དཔེར་ན་འདོད་པ་ལ་འདུན་པའི་འདོད་ཆགས་
དང་མ་བྲལ་ཞིང་བསམ་གཏན་དང་པོའི་དངོས་གཞི་ལས་ཉམས་ན་
བསམ་གཏན་དང་པོར་ལས་ཉོན་གྱི་དབང་གིས་མི་སྐྱེ་བས་འདོད་པ་
ནས་བསམ་གཏན་དང་པོར་ལས་ཉོན་གྱི་དབང་གིས་སྐྱེ་བ་ལེན་བའི་
གང་ཟག་དེ་འདོད་པ་ནས་འཆི་འཕོ་བའི་ཚེ་འདོད་པ་ལ་འདུན་པའི་
འདོད་ཆགས་དང་བྲལ་ཞིང་བསམ་གཏན་དང་པོའི་དངོས་གཞི་ལས་མ་
ཉམས་པར་བྱེད་དགོས་པའི་ཕྱིར། །
གྲངས་ངེས་དང་གོ་རིམ་ལ་དཔྱད་པ། །
༈ དྲུག་ པ་ གྲངས་ ངེས་ དང་ གོ་ རིམ་ནི། ཀུན་ ནས་ ཉོན་
མོངས་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་ཀྱི་གོ་རིམ་འདི་ལྟར་
སྟོན་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། མ་རིག་པ་ལ་
བརྟེན་ནས་ཁོ་རང་གི་འབྲས་བུར་གྱུར་པའི་འདུ་བྱེད་ཀྱི་ལས་གསར་དུ་
གསོག་པ་དེ་འབྱུང་། དེ་ལ་བརྟེན་ནས་ལས་དེའི་བག་ཆགས་རྣམ་ཤེས་
ཀྱི་སྟེང་དུ་བསྒོ་བ་དེ་འབྱུང་། དེ་ལ་བརྟེན་ནས་ཚེ་འདིར་ཉིང་འཚམས་
སྦྱར་མ་ཐག་པའི་གནས་སྐབས་ཀྱི་མིང་གཟུགས་དེ་འབྱུང་། དེ་གོང་
ནས་གོང་དུ་འཕེལ་བར་བྱས་པ་ལ་བརྟེན་ནས་སྐྱེ་མཆེད་དྲུག་འབྱུང་།
དེ་ལ་བརྟེན་ནས་ཡུལ་དབང་རྣམ་ཤེས་ གསུམ་ འདུས་ནས་ཡུལ་ གྱི་
འགྱུར་བ་ཡོངས་སུ་གཅོད་པའི་རེག་པ་དེ་འབྱུང་། དེ་ལ་བརྟེན་ནས་
སིམ་གདུང་བར་མ་ཅི་རིགས་པའི་རྣམ་པར་སྨིན་པ་ཉམས་སུ་མྱོང་བའི་
727



ཚོར་བ་དེ་འབྱུང་། དེ་ལ་བརྟེན་ནས་ཚོར་བ་དེ་ལ་བརྟེན་པའི་སྲེད་པ་དེ་
འབྱུང་། དེ་ལ་བརྟེན་ནས་རང་གི་འབྲས་བུར་གྱུར་པའི་ཕུང་པོ་ལ་ལྷག་
པར་ཆགས་པའི་ལེན་པ་དེ་འབྱུང་། དེ་ལ་བརྟེན་ནས་འདུ་བྱེད་ཀྱི་ལས་
དེ་ལ་སྲེད་ལེན་གྱིས་གསོས་བཏབ་ནས་ཡང་སྲིད་ཕྱི་མའི་ཕུང་པོ་འགྲུབ་
པ་ལ་ནུས་པ་མཐུ་ཅན་དུ་གྱུར་པའི་སྲིད་པ་དེ་འབྱུང་། དེ་ལ་བརྟེན་ནས་
ཡང་སྲིད་དུ་ཉིང་འཚམས་སྦྱར་མ་ཐག་པའི་གནས་སྐབས་ཀྱི་སྐྱེ་བ་དེ་
འབྱུང་། དེ་ལ་བརྟེན་ནས་ཁོ་རང་གི་འབྲས་བུར་གྱུར་པའི་རྒ་བ་དང་
འཆི་བ་དེ་གཉིས་འབྱུང་བའི་ཕྱིར། ཀུན་ནས་ཉོན་མོངས་ཕྱོགས་ཀྱི་རྟེན་
འབྲེལ་དེ་ལ་ཡན་ལག་བཅུ་གཉིས་པོ་དེར་གྲངས་ངེས་པ་ཡིན་ཏེ། རྒྱུའི་
ཡན་ལག་དྲུག་དང་འབྲས་བུའི་ཡན་ལག་དྲུག་ཏུ་ངེས་པའི་ཕྱིར། དང་པོ་
ལ་དྲུག་ཏུ་ངེས་ཏེ། དེ་ལ་འཕེན་བྱེད་ཀྱི་རྒྱུ་དང་། འགྲུབ་བྱེད་ཀྱི་རྒྱུ་
གཉིས་སུ་ངེས་པ་ལས། དང་པོ་ལ་མ་རིག་པ་འདུ་བྱེད་རྣམ་ཤེས་གསུམ་
དུ་ངེས། ཕྱི་མ་ལ་སྲེད་ལེན་སྲིད་པ་གསུམ་དུ་ངེས་པའི་ཕྱིར། དང་པོ་
གྲུབ་སྟེ། ཡང་སྲིད་ཕྱི་མའི་རྣམ་སྨིན་གྱི་ཕུང་པོ་དེ་གང་གིས་འཕེན་ན་
འདུ་བྱེད་ཀྱི་ལས་ཀྱིས་འཕེན། གང་ལ་བརྟེན་ནས་འཕེན་ན་མ་རིག་
བས་ཀུན་ནས་བསླངས་ནས་འཕེན། ཚུལ་ཇི་ལྟར་དུ་འཕེན་ན་ལས་ཀྱི་
བག་ཆགས་རྣམ་ཤེས་ཀྱི་སྟེང་དུ་བཞག་པའི་ཚུལ་གྱིས་འཕེན་པར་བྱེད་
པའི་ཕྱིར། གཉིས་པ་གྲུབ་སྟེ། དེ་འདྲ་བའི་ཕུང་པོ་དེ་གང་གིས་འགྲུབ་
པར་བྱེད་ན་ཚོར་བ་ལ་ལྷག་པར་ཆགས་པའི་སྲེད་པའི་རྐྱེན་གྱིས་འགྲུབ་
728



པར་བྱེད། གང་ལ་བརྟེན་ནས་འགྲུབ་པར་བྱེད་ན་རང་གི་འབྲས་བུར་
གྱུར་པའི་ཕུང་པོ་ལ་ཆགས་པའི་ལེན་པའི་འདོད་ཆགས་ལ་བརྟེན་ནས་
འགྲུབ་པར་བྱེད། ཚུལ་ཇི་ལྟར་དུ་འགྲུབ་ན་ལས་ཀྱི་བག་ཆགས་ལ་སྲེད་
ལེན་གྱིས་གསོས་བཏབ་ནས་ནུས་པ་མཐུ་ཅན་དུ་གྱུར་པའི་ཚུལ་གྱིས་
འགྲུབ་པར་བྱེད་པའི་ཕྱིར། །
༈ གཉིས་པ་འབྲས་བུའི་ཡན་ལག་ལ་དྲུག་ཏུ་གྲངས་ངེས་
ཏེ། དེ་ལ་འཕངས་འབྲས་དང་གྲུབ་འབྲས་གཉིས་སུ་ངེས་པ་ལས། དང་
པོ་ལ་མིང་གཟུགས་ནས་ཚོར་བའི་བར་བཞིར་ངེས། གཉིས་པ་ལ་སྐྱེ་རྒ་
གཉིས་སུ་ངེས་པའི་ཕྱིར། དང་པོ་གྲུབ་སྟེ། སྤྱིར་འཕངས་འབྲས་དེ་ལ་
ལུས་འཕངས་པ་དང་། ལོངས་སྤྱོད་འཕངས་པ་གཉིས་ལས། དང་པོ་ལ་
ལུས་གསར་དུ་གྲུབ་པར་འཕངས་པའི་དབང་དུ་བྱས་ནས་མིང་གཟུགས་
དང་། གྲུབ་པ་ཡོངས་སུ་རྫོགས་པའི་དབང་དུ་བྱས་ནས་སྐྱེ་མཆེད་དྲུག་
ཏུ་བཞག་ལ། གཉིས་པ་ལ་ལོངས་སྤྱོད་ཀྱི་རྒྱུ་འཕངས་པ་རེག་པ་དང་།
ལོངས་སྤྱོད་དངོས་འཕངས་པ་ཚོར་བ་གཉིས་སུ་ཡོད་པའི་ཕྱིར། གཉིས་
པ་གྲུབ་སྟེ། དེ་ལ་གྲུབ་པ་དངོས་སྐྱེ་བ་དང་། དེའི་ཉེས་དམིགས་རྒ་ཤི་
གཉིས་སུ་ངེས་པའི་ཕྱིར། དེ་རྣམས་རྒྱུ་འབྲས་ཚར་དུས་བསྡུས་ཤེ་ན།
དེ་ལ་མཛོད་ནས་བཤད་པའི་ཚུལ་དང༌། ཀུན་བཏུས་ནས་བཤད་པའི་
ཚུལ་གཉིས། དང་པོ་ནི། དེ་རྣམས་རྒྱུ་འབྲས་ཚར་གཉིས་ཀྱི་ནང་དུ་འདུ་
སྟེ། མ་རིག་པ་དང་འདུ་བྱེད་གཉིས་ སྔ་མའི་རྒྱུ་དང་། རྣམ་ཤེས་ནས་
729



ཚོར་བའི་བར་རྣམས་སྔ་མའི་འབྲས་བུའི་ནང་དུ་འདུ་ཞིང་སྲེད་ལེན་སྲིད་
པ་གསུམ་ཕྱི་མའི་རྒྱུ་དང༌། སྐྱེ་བ་དང་རྒ་ཤི་གཉིས་དེའི་འབྲས་བུའི་ནང་
དུ་འདུ་བའི་ ཕྱིར། དེས་ན་དེ་རྣམས་འཁོར་བར་སྐྱེ་བ་ལེན་ཐེབས་
གཉིས་ཀྱི་དབང་དུ་བྱས་ནས་བཞག་པ་ཡིན་ཞེས་འདོད་དོ། །གཉིས་པ་
ནི། མི་ལྟ་བུ་གཅིག་གི་སྐྱེ་བ་ལེན་པ་ལ་ཡང་མ་རིག་པ་ནས་རྣམ་ཤེས་
ཀྱི་བར་གསུམ་པོ་འཕེན་བྱེད་ཀྱི་རྒྱུར་དགོས་ཤིང་དེའི་ནུས་པ་རྫོགས་
པར་བྱེད་པ་ལ་སྲེད་ལེན་ སྲིད་པ་གསུམ་དགོས། མིང་གཟུགས་ནས་
ཚོར་བའི་བར་རྣམས་དེའི་རྣམ་སྨིན་གྱི་ངོ་བོ་དང་སྐྱེ་རྒ་གཉིས་གྲུབ་པའི་
འབྲས་བུ་ཡིན་པར་འདོད་དོ། ། །
སྒོམ་ཚུལ་སོགས་བཤད་པ།
༈ བདུན་པ་སྒོམ་ཚུལ་ནི། མ་རིག་པ་ལ་བརྟེན་ནས་འདུ་
བྱེད་འབྱུང་སྙམ་པ་ནས་སྐྱེ་བ་ལ་བརྟེན་ནས་རྒ་ཤི་འབྱུང་སྙམ་པའི་བར་
ཀུན་ནས་ཉོན་མོངས་ཕྱོགས་ ཀྱི་རྟེན་འབྲེལ་ཡན་ལག་བཅུ་གཉིས་
ལུགས་འབྱུང་དུ་སྒོམ་པར་བྱེད། རྒ་ཤི་གང་ལ་བརྟེན་ནས་འབྱུང་ན་སྐྱེ་
བ་ལ་བརྟེན་ནས་འབྱུང་སྙམ་པ་ནས་འདུ་བྱེད་གང་ལ་བརྟེན་ནས་འབྱུང་
ན་མ་རིག་པ་ལ་བརྟེན་ནས་འབྱུང་སྙམ་པའི་བར་དུ་དེ་ལུགས་བཟློག་ཏུ་
སྒོམ་པར་བྱེད། མ་རིག་པ་འགགས་པས་འདུ་བྱེད་འགགས་སྙམ་པ་
ནས་སྐྱེ་བ་འགགས་པས་རྒ་ཤི་འགགས་སྙམ་པའི་བར་དུ་རྣམ་བྱང་
ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་ལུགས་འབྱུང་དུ་སྒོམ་པར་
730



བྱེད། གང་འགགས་པས་རྒ་ཤི་འགག་ན་སྐྱེ་བ་འགགས་པས་རྒ་ཤི་
འགགས་པ་ནས་གང་འགགས་པས་འདུ་བྱེད་འགགས་ན་མ་རིག་པ་
འགགས་པས་འདུ་བྱེད་འགགས་སྙམ་པའི་བར་དུ་དེ་ལུགས་བཟློག་ཏུ་
སྒོམ་པར་བྱེད་དོ། །
༈ བརྒྱད་ པ་ སྒོམ་ པའི་ དགོས་ པ་ ནི། དེ་ གཉིས་ ལུགས་
འབྱུང་ལུགས་བཟློག་གཉིས་གཉིས་ཀྱི་སྒོ་ནས་བསྒོམས་པ་ལ་དགོས་པ་
ཡོད་དེ། བདེན་བཞིའི་ གནས་ཚུལ་ ཁོང་དུ་ཆུད་པའི་སྒོ་ནས་བདེན་
བཞིའི་བླང་དོར་ལ་འཇུག་པར་བྱ་བའི་ཆེད་ཡིན་པའི་ཕྱིར། དེ་ལྟར་
བསྒོམས་པ་ལ་བརྟེན་ནས་དེ་ལྟ་བུའི་གནས་ཚུལ་ཁོང་དུ་ཆུད་ཅིང་དེའི་
བླང་ དོར་ ལ་ འཇུག་ པར་ ཡང་ འགྱུར་ ཏེ། དང་ པོ་ ལུགས་ འབྱུང་ དུ་
བསྒོམས་པ་ལ་བརྟེན་ནས་སྡུག་བདེན་གྱི་གཙོ་བོ་རྒ་ཤིའི་ཉེས་དམིགས་
ཁོང་དུ་ཆུད་པའི་སྒོ་ནས་སྡུག་བསྔལ་ལ་འབྲལ་འདོད་ཀྱི་བློ་སྐྱེ། དེ་
རྣམས་ལུགས་བཟློག་ཏུ་བསྒོམས་པ་ལ་བརྟེན་ནས་འཁོར་བའི་སྡུག་
བསྔལ་མཐའ་དག་རང་རྒྱུ་ཀུན་འབྱུང་ལས་བྱུང་བར་རྟོགས་པའི་སྒོ་ནས་
ཀུན་ འབྱུང་ ལ་ སྤོང་ འདོད་ ཀྱི་ བློ་ སྐྱེ། གཉིས་ པ་ ལུགས་ འབྱུང་ དུ་
བསྒོམས་པ་ལ་བརྟེན་ནས་ སྡུག་ཀུན་ འགགས་པའི་ འགོག་པ་ཐོབ་
འདོད་ཀྱི་བློ་སྐྱེ། དེ་ལུགས་བཟློག་ཏུ་བསྒོམས་པ་ལ་བརྟེན་ནས་མ་རིག་
པ་སྤོང་བའི་ཕྱིར་དུ་དེ་དང་འཛིན་སྟངས་དངོས་སུ་འགལ་བའི་ལམ་
བསྟེན་འདོད་ཀྱི་བློ་སྐྱེ་བ་དེ་ཡིན་པའི་ཕྱིར། །
731



༈ བཞི་པ་ཤེས་པའི་ཕན་ཡོན་ནི། ཡན་ལག་བཅུ་གཉིས་ཀྱི་
རྣམ་གཞག་ཤེས་པ་ནི་ཕན་ཡོན་ཆེན་པོ་དང་ལྡན་ཏེ། དེ་ཤེས་པ་ན་བླང་
དོར་གྱི་ཆོས་རྣམས་ཕྱིན་ཅི་མ་ལོག་པར་རྟོགས་ཤིང་ཁོང་དུ་ཆུད་པར་
འགྱུར་ལ་དེ་ལ་བརྟེན་ནས་དེ་བཞིན་གཤེགས་པའི་གོ་འཕང་ཐོབ་པར་
འགྱུར་པའི་ཕྱིར་ཏེ། ས་ལུ་ལྗང་པའི་མདོ་ལས། གང་ གིས་རྟེན་ཅིང་
འབྲེལ་པར་འབྱུང་བ་མཐོང་བ་དེས་ཆོས་མཐོང་ངོ༌། །གང་གིས་ཆོས་
མཐོང་བ་དེས་དེ་བཞིན་གཤེགས་པ་མཐོང་ངོ༌། །ཞེས་གསུངས་པའི་
ཕྱིར། །
༈ ལྔ་པ་མི་ཤེས་པའི་ཉེས་དམིགས་ནི། དེའི་རྣམ་གཞག་མི་
ཤེས་པ་ནི་ཉེས་དམིགས་ཆེན་པོར་འགྱུར་བ་ཡིན་ཏེ། དེ་ལྟར་མི་ཤེས་
པའི་དབང་གིས་འཁོར་བའི་སྡུག་བསྔལ་ཐམས་ཅད་རང་གི་རྒྱུའི་རྩ་
བར་གྱུར་བའི་མ་རིག་པ་ལས་བྱུང་ཚུལ་དེ་མི་ཤེས་དེ་མ་ཤེས་པའི་
དབང་གིས་འཁོར་བའི་སྡུག་བསྔལ་གྱི་རྒྱུའི་རྩ་བ་དེ་ངོས་མི་ཟིན་ལ། དེ་
ངོས་མ་ཟིན་ན་དེ་སྤངས་པའི་ཐར་པ་ཐོབ་ཕྱིར་དུ་འབད་པ་བྱེད་པ་དོན་
མེད་དུ་འགྱུར་བའི་ཕྱིར། དཔེར་ན་ཕྱི་རོལ་པ་ཁ་ཅིག་སྡུག་བསྔལ་སྤོང་
བའི་ཕྱིར་དུ་ཟས་གཅོད་པ་དང་མེ་ལྔ་བསྟན་པ་སོགས་འབད་པ་ཇི་ཙམ་
བྱས་ཀྱང་དོན་མེད་དུ་འགྱུར་བ་བཞིན་ནོ། །
༈ དྲུག་པ་དེའི་དོན་བསྡུ་བ་ནི། ཡན་ལག་བཅུ་གཉིས་ཀྱི་
འཁོར་ཚུལ་བསམ་པ་ལ་བརྟེན་ནས་སྐྱེས་བུ་གསུམ་གྱི་ལམ་གྱི་རིམ་པ་
732



རྣམས་ངང་གིས་འབྱུང་སྟེ། ལས་འབྲས་ལ་རྨོངས་པའི་མ་རིག་པས་ཀུན་
ནས་བསླངས་ནས་ བསོད་ནམས་མ་ཡིན་པའི་ལས་བསགས། ལས་
དེའི་བག་ཆགས་རྣམ་ཤེས་ཀྱི་སྟེང་དུ་བཞག་པ་སྲེད་ལེན་སྲིད་པ་གསུམ་
གྱིས་གསོས་བཏབ་པ་ལ་བརྟེན་ནས་ངན་འགྲོར་སྐྱེས་ཏེ་དེའི་སྡུག་
བསྔལ་སྣ་ཚོགས་པ་རྣམས་མི་འདོད་བཞིན་དུ་མྱོང་བར་བྱེད་དགོས་
ཚུལ་བསམ་པའི་སྒོ་ནས་སྡུག་བསྔལ་དེ་དག་ལ་འཇིགས་ཤིང་སྐྲག་པའི་
བློ་སྐྱེ་ཞིང་འཇིགས་སྐྲག་དེ་ལས་བསྐྱབ་པའི་ ཕྱིར་དུ་དཀོན་མཆོག་
གསུམ་ལ་སྐྱབས་སུ་འགྲོ་བ་དང་། སྡུག་བསྔལ་དེ་སྤང་བའི་ཕྱིར་དུ་མི་
དགེ་བ་བཅུ་སྤོང་པའི་ཚུལ་ཁྲིམས་ཉམས་སུ་ལེན་པའི་སྐྱེས་བུ་ཆུང་ངུའི་
བསམ་པ་དང་། དེ་ཁོ་ན་ཉིད་ལ་རྨོངས་པའི་མ་རིག་པས་ཀུན་ནས་
བསླངས་པ་ལ་བརྟེན་ནས་བསོད་ནམས་ཀྱི་ལས་དང་མི་གཡོ་བའི་ལས་
བསགས། ལས་དེའི་བག་ཆགས་རྣམ་ཤེས་ཀྱི་སྟེང་དུ་བཞག་པ་དེ་སྲེད་
ལེན་སྲིད་པ་གསུམ་གྱིས་གསོས་བཏབ་པ་ལ་བརྟེན་ནས་བདེ་འགྲོར་
སྐྱེས་ཏེ་དེའི་ སྡུག་བསྔལ་རྣམས་མྱོང་ཚུལ་བསམས་ནས་ འཁོར་ བ་
མཐའ་དག་སྡུག་བསྔལ་གྱི་རང་བཞིན་དུ་རྟོགས་ཤིང་སྙིང་ཐག་པ་ནས་
རང་ཉིད་འཁོར་བ་ལས་ངེས་བར་འབྱུང་བའི་སྐྱེས་བུ་འབྲིང་གི་བསམ་
པ་དང་། རང་ཉིད་འཁོར་བའི་སྡུག་བསྔལ་གྱིས་མནར་ཚུལ་བསམ་པ་
དེ་སེམས་ཅན་ཐམས་ཅད་ཀྱི་སྟེང་དུ་ཁ་སྤོས་ནས་སེམས་ཅན་ཐམས་
ཅད་འཁོར་བའི་སྡུག་བསྔལ་མཐའ་དག་དང་བྲལ་བར་འདོད་བའི་སྙིང་
733



རྗེ་ཆེན་པོ་དང་། དེས་དྲངས་པའི་ཀུན་རྫོབ་བྱང་ཆུབ་ཀྱི་སེམས་ལ་
སོགས་པའི་སྐྱེས་བུ་ཆེན་པོའི་བསམ་པ་རྣམས་འབྱུང་བའི་ཕྱིར་ཞེས་པ་
ནི། དྲི་བ་ལྷག་བསམ་རབ་དཀར་ལས། རྟེན་འབྲེལ་ཡན་ལག་བཅུ་
གཉིས་ཀྱི་འཁོར་ཚུལ་བསམ་པ་ལས་སྐྱེས་བུ་གསུམ་གྱི་ལམ་ལ་འཁྲིད་
འོང་བའི་ཚུལ་གང་ཡིན་ཞེས་པའི་དོན་ཡིན་ནོ། །ཞིབ་ཏུ་ནི་རྗེ་ཉིད་ཀྱིས་
ལམ་རིམ་ཆེན་མོར་ གསུངས་ པ་ དེ་ལས་ཤེས་པར་བྱའོ། །ཞེས་རྟེན་
འབྲེལ་ཡན་ལག་བཅུ་གཉིས་ཀྱི་རྣམ་གཞག་ལེགས་པར་བཤད་པ་
རིགས་པའི་དབང་གི་རྒྱལ་པོ་ཞེས་བྱ་བ་འདི་ནི། ཐར་འདོད་རྣམས་ལ་
ཕན་པ་རྒྱ་ཆེན་པོ་བྱུང་བའི་ཕྱིར་དུ། བཀའ་རབ་འབྱམས་སྨྲ་བ་བསྟན་
པའི་བདག་པོ་བློ་གྲོས་རྒྱལ་མཚན་དཔལ་བཟང་པོ་ཞེས་ བྱ་བའམ་
མཚན་གཞན་པཎ་ཆེན་ཤཱནྟི་པ་ཞེས་བྱ་བའི་གསུང་རྒྱུན་ཟིན་བྲིས་སུ་
བགྱིས་པ་རེ་ཤིག་རྫོགས་སོ། །འདིས་ཀྱང་སེམས་ཅན་དང་སངས་རྒྱས་
ཀྱི་བསྟན་པ་སྤྱི་དང་ཁྱད་པར་དུ་ཡང་ཁམས་གསུམ་ཆོས་ཀྱི་རྒྱལ་པོ་
ཤར་ཙོང་ཁ་པ་བློ་བཟང་གྲགས་པའི་དཔལ་གྱི་བསྟན་པ་དར་ཞིང་རྒྱས་
པར་གྱུར་ཅིག སྨྲས་པ། ངོ་བོ་བྱེད་ལས་བསྡུ་བ་ཚེ་རྫོགས་ཚད།
ས་ མཚུངས་ གྲངས་ རིམ་ སྒོམ་ ཚུལ་ དགོས་ པ་ བརྒྱད། །ལེགས་པར་
གཏན་འབེབས་རྟེན་འབྲེལ་མཐའ་དཔྱོད་འདི། །ཐར་འདོད་རྣམས་ལ་
སྨན་ཕྱིར་པར་བསྐྲུན་དགེས། །འཁོར་བའི་ཉེས་དམིགས་འཇུག་རིམ་ཇི་
བཞིན་དུ། །ངེས་ནས་ཐར་པའི་ཁང་བཟང་ཉམས་དགའ་བར། །འཇུག་
734



བྱེད་ཐོས་བསམ་སྒོམ་པ་མཐར་སོན་ཤོག །།།དགེ་ལེགས་འཕེལ།།
735



ISBN 978-7-5469-395-1
| 978754693395 />
定价:65.00元(上下册)
